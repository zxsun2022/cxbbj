---
title: 贤愚因缘经
date: '2021-03-14T01:26:13.000Z'
---
# 贤愚因缘经
 
元 魏 沙 门 慧 觉 译


## 译  序
 

 
《贤愚经》又名《贤愚因缘经》是释迦牟尼佛着重宣说业因果、前后世流转过程，以及佛陀如何从一个凡夫最初发起慈善心，后发起菩提心，中间难行能行菩萨伟大的行为，最终成就至尊至贵的遍知佛果。对每位佛教徒来说，无论想修学人天乘、声闻乘、缘觉乘还是佛乘，此经无疑是一部最重要的经典，是我们一生修学佛法最好的导师。对求生净土者来讲，此经完整地讲到了《观无量寿经》所说的往生三因：一、孝养父母，奉事师长，慈心不杀，修十善业；二、受持三皈，具足众戒，不犯威仪；三、发菩提心，深信因果，读诵大乘，劝进行者。对于一般的读者，也可通过阅读此经，了解三千年以前印度的社会、文化和人民的生活，以及人类非常久远以前发生的故事。对研究生命科学，创建和谐社会都有所助益。  

本经除汉文译本外，还有藏文、蒙古文、德文、英文译本。这部经的汉文本由北魏时的慧觉等几位僧人集体编译而成。因为翻译的时间较早，有些佛教用语并不通用，加上文字很略，有些词句又晦涩难懂。历代高僧大德虽然非常重视这部经，但并没能广泛流通弘扬。当把汉文《贤愚经》六十九品中的五十一品转译为藏文后，在藏地得到广泛地弘扬，千百年来，深入人心，影响久远，上至活佛、格西、堪布，下至一般信众，无不认真学修这部经典。全知麦彭仁波切所著的《释迦佛广传》的很多公案多引自于此，至尊法王如意宝多次传讲此经，并赐教言：“不管是活佛、堪布都要重视因果取舍，将之作为最重要的修法。” 每当讲到佛陀布施身肉、妻儿等菩萨的大忍大行时，都泣不成声，哽咽着对成千上万的僧众说：“我一个老人，在几千人面前这样哭，很不好意思。佛陀这样的苦行，我们根本无法忍受，这都是为了我们这些可怜的众生啊！”
 

之前，我们汉地虽然也有人做过一些白话，但译者大多不信仰佛教，没有系统地学习过佛教三藏，对经文多有错解、歪曲之处。有鉴于此，为了自己学习和帮助大家阅读，在多位道友的帮助下，将此经译成白话。通过反复比较，最后选中龙藏版《贤愚经》作为蓝本，以大正藏《贤愚经》作为参考。两部藏经的经义、所用词句略有出入，并且都有一些错别字，必须两部藏经对照才能确定有些内容。另外，对有些实在难以确定的内容，也参照了藏文《贤愚经》。为了与藏文经文互相印证和对照，前五十一品是以藏文《贤愚经》的顺序重新作了编排，后十八品是龙藏版经文的顺序。我们的原则是尽力忠实原文，理解每一经文的字词句。但水平、时间有限，不足之处还望各位善知识不吝指教!
 

最后，还有一个问题需要引起注意：当我们阅读本经时，肯定会有一些内容不好理解，离我们现实生活比较遥远。但不要马上把这些内容当成神话、传说或寓言故事；我们应该承认凡夫和圣人的境界不同，有禅定和没有禅定的境界不同，我们人类的早期和现在不同。衷心希望见闻此经的人都能从佛陀的慈悲和智慧中获得收益。如果我们的翻译有些功德的话，希望回向一切有情，早日离苦得乐，走向觉悟。
 

 
释圆照
 
完稿于喇荣虹身圣地
 
2009．10．12

 
 

 
## 杂譬喻品第一·梵天请法六事
 

  
【古文】
 
如是我闻 。一时 佛在摩竭国善胜道场。初始得佛。念诸众生。迷罔邪倒。难可教化。若我住世。a于事无益。不如迁逝无余涅槃 。尔时梵天。知佛所念。即从天下。前诣佛所。头面礼足。长跪合掌。劝请世尊。转于法轮。（莫般涅槃） 。佛答梵天。众生之类。尘垢所弊。乐著世乐。

无有慧心。若我住世。唐劳其功。如吾所念。唯灭为快。
 
【白话】
 
如是我闻：一时，佛住在摩竭国的善胜道场，刚刚成佛，如是思惟：

“众生陷于迷网、颠倒邪执中，难以教化。即使我住在世间，也于事无益，不如入于无余涅槃。”此时大梵天王知道了佛的想法，立即从天上下到人间，前往佛前拜见，以头礼佛足，长跪合掌劝请道：“世尊！请您广转法轮，莫入涅槃！”佛回答梵王道：“众生被尘垢所障蔽，贪执世俗安乐，没有慧心。即使我住在世间，也是徒劳无益，按我的想法，还是入灭为好。”
 
【古文】
 
尔时梵天。复更倾侧 而白佛言。世尊。今日法海已满。法幢已立。润济开导。今正是时。又诸众生应可度者。亦甚众多。云何世尊。欲入涅槃。使此萌类。永失覆护。世尊。往昔无数劫时。恒为众生采集法药。

乃至一偈。以身妻子。而用募求。云何不念便欲孤弃。
 
【白话】
 
这时梵王再次拜倒对佛说道：“世尊！现今如来功德法海已经圆满，法幢已经树立，正是济度教导众生的好时机。再说现在可度的众生也非常多，为什么世尊要入涅槃，使这些众生永远失去依怙呢？世尊！过去无数劫中，您恒时为众生采集正法妙药，甚至不惜以自身、妻子、儿女来求取一偈法要。如今为何不念及此而想遗弃众生呢？
 
【古文】
 
过去久远。于阎浮提6有大国王。号修楼婆。领此世界八万四千诸小国邑。六万山川。八十亿7聚落。王有二万夫人。一万大臣。时妙色王。德力无比。覆育民物。丰乐无极。王心念曰。如我今者。唯以财宝资给一切。无有道教而安立之。此是我咎。何其苦哉。今当推求坚实法财。

普令得脱。
 
【白话】
 
过去久远以前，阎浮提有一位大国王，名为修楼婆，统领世界上八万四千个小国、六万山川、八十亿村落。王有两万夫人、一万大臣。当时妙色王功德威力无与伦比，他尽心庇护、养育百姓万物，使之极为丰足快乐。国王心想：‘像我现在只是用财宝供给一切民众，却没有将他们安置在正道教法中。这是我的过错，真是太难受了！如今我应当寻求坚实法财，普令众生获得解脱。’
 
 【古文】
 
即时宣令。阎浮提内。谁能有法与我说者。恣其所须。不敢违逆。募出周遍。无有应者。时王忧愁酸切恳恻。毗沙门王。见其如是。欲往试之。辄自变身化作夜叉。色貌青黑。眼赤如血。钩牙上出。头发悉竖。

火从口出。来诣宫门。口自宣言。谁欲闻法。我当为说。
 
【白话】
 
便立即宣布命令：‘阎浮提中如果有谁能为我宣说正法，定将满足其一切所需，绝无违逆！’此招募令遍告天下，却无人应召。正当国王忧愁酸楚急切不已时，毗沙门天王见到这种情景，想去考验一下国王，于是就变化成一个夜叉，身色青黑，眼红如血，獠牙外露，头发尽竖，口中喷火，来到宫门前嘴里喊到：‘谁想听法，我可以给他讲！’
 
 【古文】
 
王闻是语。喜不自胜。躬自出迎。前为作礼。敷施高座。请令就坐。即集群僚。前后围绕。欲得听闻。尔时夜叉复告王曰。学法事难。云何直尔欲得闻知。王叉手曰。一切所须不敢有逆。夜叉报曰。若以大王可爱妻子与我食者。乃与汝法。
 
【白话】
 
国王听到这话喜不自胜，亲自出来迎接，上前施礼，为其铺设高座，




















  
6	阎浮提：梵语，即南赡部洲。
 
7	亿：本经中的亿不同于现在的亿表示万万，而是十万。我国古代‘亿’之数有大小二种算法，小数为十进位，以十万为亿，十亿为兆；大数为万进位，以万万为亿，万亿为兆。
 
另据瑜伽师地论略纂卷一载，于印度，亿有四种说法：(一)十万为亿， (二)百万为亿， (三) 千万为亿，(四)万万为亿。以经论中所说为例，如于瑜伽、显扬等论中以百万为亿，十亿为俱胝，

故谓百俱胝为一佛土。华严经以千万为亿，称为百万亿。大智度论以十万为亿，称为百亿。
 

 
恳请就座。又立即召集群臣，前后围绕准备听法。这时夜叉却对国王说：

‘求学正法之事是非常艰难的，你怎么能轻易就想听到呢？’国王作揖道：‘您所需要的一切都可以供给，不敢违逆。’夜叉回答说：‘如果把大王最喜爱的夫人、孩子送给我吃的话，才可以给你们说法。’
 
 【古文】
 
尔时大王以所爱夫人及儿中胜者供养夜叉。夜叉得已。于高座上众会之中取而食之。尔时诸王百官群臣见王如是。啼哭懊恼。宛转在地。劝请大王令舍此事。王为法故。心坚不回。时夜叉鬼食妻子尽。为说一偈。
 
一切行无常  生者皆有苦五阴空无相  无有我我所
 
【白话】
 
于是国王就把所喜爱的夫人和孩子中最好的供养夜叉，夜叉得到后，就在高座上当众拿来吃。这时小国王们、百官、群臣看到国王这样做，都痛哭懊恼，滚倒在地，劝请国王放弃此事。而国王为求正法，心意坚定不改。夜叉将国王的夫人、孩子吃完后，为他们说了一偈：一切行无常  生者皆有苦五阴空无相  无有我我所
 
 【古文】
 
说是偈已。王大欢喜。心无悔恨大如毛发。即便书写。遣使班 示阎浮提内。咸使诵习。时毗沙门王还复本形。赞言善哉。甚奇甚特。夫人太子。犹存如故。尔时王者今佛身是。世尊。昔日为法尚尔。云何今欲便舍众生早入涅槃而不救济。
 
【白话】
 
说完这一偈，国王大为欢喜，心中无有丝毫悔恨，立即将之书写下来，并派遣使臣四处颁布示众，令阎浮提内人人都读诵修习。这时毗沙门天王恢复原形，称赞道：‘善哉！真是太奇特了！’夫人、太子也完好如初。当时的国王就是现在的佛陀您。世尊！昔日您为了求法尚且如此，为何现在却想轻易舍弃众生而不救济、速入涅槃呢？
 
 【古文】
 
又复。世尊过去久远阿僧祇劫。于阎浮提作大国王。名虔阇尼婆梨。典领诸国。八万四千聚落。二万夫人婇女。一万大臣。王有慈悲。矜及一切。人民蒙赖。谷米丰贱。感佩王恩。犹视慈父。时王心念。我今最尊。位居豪首。人民于我各各安乐。虽复有是。未尽我心。今当推求妙宝法财以利益之。
 
【白话】
 
再者，世尊在过去久远阿僧祇劫前，在阎浮提作一大国王，名为虔阇尼婆梨，统领各国、八万四千村落，有二万夫人宫女、一万大臣。国王富有慈悲心，怜爱一切。人民仰赖，粮食丰足价廉，十分感佩国王的恩德，视如慈父。当时国王心想：‘我如今最受尊崇，位居豪贵之首，人民依靠我个个安居乐业。虽说如此，但还没完全遂我所愿，现在应当寻求妙宝般法财来利益他们。’
 
 【古文】
 
思惟是已。遣臣宣令。遍告一切。谁有妙法。与我说者。当给所须。随其意欲。时有婆罗门。名劳度差。来诣宫门。云我有法。王闻甚喜。即出奉迎。前为作礼。敷好床褥。请令就坐。王与左右合掌白言。唯愿大师。垂矜愚鄙。开阐妙法。令得闻知。时劳度差复报王曰。我之智慧。

追求遐方。积学不易。云何直尔。便欲得闻。
 
【白话】
 
这样思惟后，便派遣大臣宣令遍告天下：‘如果谁有妙法能为我宣说，一定满他的心愿，供给一切所需。’这时有个名叫劳度差的婆罗门，来到宫门前说道：‘我有妙法！’国王听后大喜，立即出来迎接，上前施礼，铺好床褥请其就座。国王和左右合掌说道：‘恳请大师垂怜我等愚顽鄙陋之辈，开显妙法，令能得闻了知。’劳度差回复国王道：‘我的智慧是多方辛劳追求而得，积累学问实为不易。你们为什么这么轻易就想听到呢？’
 
 【古文】
 
王复报曰。一切所须。悉见告敕。皆当供给。劳度差曰。大王今日。能于身上剜燃千灯用供养者。乃与汝说。王闻此语。倍用欢喜。即时遣人乘八千里象。告语一切阎浮提内。虔阇婆梨大国王者。却后七日。为于法故。当剜其身以燃千灯。
 
【白话】
 
国王回答道：‘你需要的一切都请告知，我们都将供给。’劳度差说： ‘大王今天如果能在身上剜肉，点燃千盏灯作为供养，才可以给你讲法。’ 国王听了这话倍加欢喜，立即派人乘八千里象告知阎浮提内所有民众：

‘虔阇婆梨大王为了求取妙法，七日后将在身上剜肉点燃千灯。’
 
 【古文】
 
时诸小王。一切人民。闻此语已。各怀愁毒。悉来诣王。到作礼毕。共白之言。今此世界有命之类。依恃大王。如盲依导。孩儿仰母。王薨 之复 。当何所怙。若于身上剜千灯者。必不全济。云何为此一婆罗门弃此世界一切众生。是时宫中。二万夫人。五百太子。一万大臣。合掌劝请。亦皆如是。
 
【白话】
 
小王们和所有人民听到这个消息，人人心怀愁苦，纷纷赶来拜见国王。到了国王面前行礼过后，齐声说道：‘现今这世上所有众生就像盲人依赖引导、孩童仰赖母亲一样依靠大王。您过世后我们还能依靠谁呢？倘若您在身上剜千盏灯，肯定不能保全性命，为什么要为了一个婆罗门而舍弃世上一切众生呢？’这时宫中二万夫人、五百太子、一万大臣也都如是合掌劝请。
 
 【古文】
 
时王报曰。汝等诸人慎勿却我无上道心。吾为是事誓求作佛。后成佛时。必先度汝。是时众人。见王意正。啼哭懊恼。自投于地。王意不改。语婆罗门。今可剜身而燃千灯。寻为剜之。各著脂炷。众会见已。绝而复苏。以身投地。如太 山崩。王复白言。唯愿大师。垂哀矜悯。

先为说法。然后燃灯。我命倘断。不及闻法。
 
【白话】
 
国王回答说：‘你们这些人千万不要阻止我的无上道心，我这样做誓求成佛，待我成佛以后，一定先度你们。’这时众人见国王主意已定，痛哭懊恼扑倒在地。可国王决心不改，对婆罗门说：‘现在可以剜身点燃千灯了。’马上就开始剜割，并分别放入油脂灯芯。在场大众见了都昏厥过去，苏醒后又扑倒在地，像大山崩倒一样。国王又对婆罗门说：‘恳请大师哀悯悲怜，先为我说法，然后再燃灯。如果我先死去，就来不及听法了。’
 
 【古文】
 
时劳度差。便唱法言。 常者皆尽  高者必堕


 合会有离  生者有死
 
说是偈已。而便燃火。当此之时。王大欢喜。心无悔恨。自立誓愿。我今求法。为成佛道。后得佛时。当以智慧光明。照悟众生结缚黑闇。作是誓已。天地大动。乃至净居诸天。宫殿动摇。咸各下视。见于菩萨作法供养。毁坏身体。不顾躯命。佥 然俱下。侧塞虚空。啼哭之泪。

犹如盛雨。又雨天华而以供养。
 
【白话】
 
劳度差当时就宣说法语道：常者皆尽  高者必堕合会有离  生者有死
 
说完此偈就开始燃灯。这个时候，国王大为欢喜，心里没有悔恨，自立誓愿道：‘我今天求法是为了成就佛道，以后成佛时，一定用智慧光明照亮、觉悟众生的烦恼黑暗。’立完誓后，天地大动，乃至于净居诸天的宫殿也动摇不止。天人们都向下观看，见到菩萨作法供养，毁坏身体，不顾身命，便纷纷从天而降，充满虚空，泪如雨下。又如雨般洒下天花来作供养。
 
 【古文】
 
时天帝释。下至王前。种种赞叹。复问之曰。大王。今者苦痛极理。心中颇有悔恨事不。王即言无。帝释复曰。今观王身。战掉不宁。自言无悔。谁当知之。王复立誓。若我从始乃至于今。心不悔者。身上众疮。即当平复。作是语已。寻时平复。时彼王者今佛是也。世尊。往昔苦毒

求法。皆为众生。今者满足。云何舍弃欲入涅槃。永使一切失大法明。
 
【白话】
 
此时帝释天下到国王面前，百般赞叹，之后问道：‘大王！现在您痛苦至极，心里有没有悔恨呢？’国王立即答道：‘没有！’帝释又说：‘如今见大王身体战栗不止，虽然自己说不后悔，但谁能知道呢？’国王随即又发誓道：‘倘若我从开始到现在心里没有悔恨，则愿身上的所有疮伤立即恢复。’说罢此语，马上就恢复了。当时的国王就是现在的佛陀您。世尊！往昔您不畏苦毒求取正法都是为了众生，如今妙法已经圆满，为何却想舍弃众生而入涅槃，使一切有情永远失去殊胜的正法光明呢？
 
 【古文】
 
又复。世尊过去世中。于阎浮提作大国王。名毗楞竭梨。典领诸国八万四千聚落。二万夫人婇女。五百太子。一万大臣。王有慈悲。视民如子。尔时大王。心好正法。即时遣臣。宣令一切。谁有经法为我说者。当随其意给足所须。有婆罗门名劳度差。来诣宫门言。有大法谁欲闻者。

我当为说。
 
【白话】
 
再者，世尊于过去世时，在阎浮提作大国王，名为毗楞竭梨，统领各国、八万四千村落，有二万夫人、宫女、五百太子、一万大臣。国王富有慈悲心，爱民如子。当时国王喜好正法，就派遣大臣宣令天下：‘谁能为我宣说经法，定随他的心意满足一切所需。’有一个名叫劳度差的婆罗门，来到宫门前说：‘我有大法，谁想听闻，我可以为他宣讲！’
 
 【古文】王闻此语。喜不自胜。躬出奉迎。接足为礼。问讯起居。将至大殿。敷施高座。请令就坐。合掌白言。唯愿大师。当为说法。劳度差曰。我之所知。四方追学。劳苦积年。云何大王。直尔欲闻。王叉手曰。一切所须。幸垂敕及。于大师所不敢有惜。寻报王言若能于汝身上。斫 千铁钉。乃与汝法。
 
【白话】
 
国王听到这话喜不自胜，亲自出来迎接，接足作礼，殷切问候，引到大殿，铺设高座请他就座。然后合掌说道：‘恳请大师为我说法。’劳度差说：‘我的学问是经过多年四方劳苦地追求勤学而得，凭什么大王轻易就想听闻呢？’国王作揖道：‘您所需要的一切，尽管吩咐，我对大师不敢有一点吝惜。’劳度差随即回答国王道：‘如果能在你身上钉入一千个铁钉，才可以赐给你正法。’
 
 【古文】
 
王即可之。却后七日。当办斯事。尔时大王。寻时遣人乘八千里象。遍告一切阎浮提内。毗楞竭梨大王。却后七日。当于身上斫千铁钉。臣民闻之。悉来云集。白大王言。我等四远。承王恩德。各获安乐。唯愿大王。为我等故。莫于身上斫千铁钉。尔时宫中。夫人婇女。太子大臣。一切众会。咸皆同时。向王求哀。唯愿大王。以我等故。莫为一人便取命终。孤弃天下一切众生。
 
【白话】
 
国王立即答应下来，定在七天后做这件事。国王马上派人乘八千里大象，遍告阎浮提内所有民众：‘毗楞竭梨大王为求取妙法，七天后将在身上钉入一千个铁钉。’臣民们听说此事后都云集过来，对大王说：‘我等四方臣民，承蒙大王恩德才个个获得安乐，恳请大王为了我们千万不要在身上钉一千铁钉！’当时宫内的夫人、宫女、太子、大臣等所有在场大众，也都同时向国王哀求：‘恳请大王为了我们，不要为一个人就舍弃生命，抛弃天下一切众生！’
 
 【古文】
 
尔时国王报谢之曰。我于久远生死之中杀身无数。或为贪欲嗔恚愚痴。计其白骨高于须弥。斩首流血过于五江。啼哭之泪多于四海。如是种种。唐捐身命。未曾为法。吾今斫钉。以求佛道。后成佛时。当以智慧利剑。断除汝等结使之病。云何乃欲遮我道心。
 
【白话】
 
国王谢绝道：‘我在漫长的生死轮回中曾无数次丧身，有的是因为贪欲，有的是因为嗔恚、愚痴，白骨累积起来高过须弥山，被砍头所流的血超过五江水，哭泣的眼泪比四海水还多。诸如此类白白丧失身命，没有一次是为了正法。我今天钉铁钉是用来求取佛道，以后成佛时，一定用智慧的利剑断除你们的烦恼疾病。你们为什么要阻止我的道心呢？’
 
 【古文】
 
尔时众会。默然无言。于时大王。语婆罗门。唯愿大师。垂恩先说。

然后下钉。我命倘终。不及闻法。时劳度差。便说偈言。
 
一切皆无常  生者皆有苦诸法空无主  实非我所有
 
【白话】
 
这时大众便默然无语。于是大王对婆罗门说：‘恳请大师慈悲，先说

正法，然后再下钉。倘若我先断命，就来不及听法了。’劳度差便说偈道：一切皆无常  生者皆有苦诸法空无主  实非我所有
 
 【古文】
 
说是偈已。即于身上椓 千铁钉。时诸小王群臣之众。一切大会。以身投地。如大山崩。宛转啼哭。不识诸方。是时天地六种震动。欲色诸天。怪其所以。佥然俱下。见于菩萨困苦。为法伤坏其身。同时啼哭。

泪如盛雨。又雨天华。而以供养。
 
【白话】
 
说罢此偈，立即在国王身上钉入一千铁钉。此时，各位小王、群臣及一切在场的大众都扑倒在地，犹如大山崩倒，啼哭不止，以至不辨方向。当时天地六种震动，欲界和色界诸天人深感奇怪，不知是何原因，纷纷从天而降。见到菩萨困苦至此，为法伤坏自身，同时哭泣，泪雨滂沱。又洒下如雨天花来作供养。
 
 【古文】
 
时天帝释。来到王前。而问王言。大王。今者勇猛精进。不惮 苦痛。为于法故。欲何所求。欲作帝释转轮王乎。为欲求作魔王梵王。王答之曰。我之所为。不求三界受报之乐。所有功德。用求佛道。
 
【白话】
 
这时帝释天来到国王面前问道：‘大王今天勇猛精进，为法不惧苦痛，到底是想求什么呢？想作帝释、转轮王吗？想作魔王、梵王吗？’国王回答道：‘我的所作所为，不求三界中的安乐果报，所有功德都用来求取佛道。’
 
 【古文】
 
（天帝复言。王今坏身。乃如是苦。宁悔恨意耶。王言无也。）  天帝复言。今观王身。不能自持。言无悔恨。以何为证。王寻立誓。若我至诚。心无悔恨者。我今身体。还复如故。作是语已。即时平复。天及人民欣踊无量。世尊。今者法海已满。功德悉备。云何欲舍一切众生。

疾入涅槃而不说法。
 
【白话】
 
（天帝又说：‘大王今天毁坏身体，感受这般痛苦，难道没有悔恨心吗？’国王说：‘没有！’） 天帝又说：‘现在看大王的身体痛苦得不能忍受，口中说没有悔恨，以何为凭证呢？’国王当下立誓道：‘如果我是出于至诚，心无悔恨的话，愿我的身体恢复如初。’说完此话，身体立即就恢复了。诸天人民无比高兴，欢欣雀跃。世尊！现在您法海已满，功德齐备，为何却要舍弃一切众生，速入涅槃而不说法呢？
 
 【古文】
 
又复世尊。过去久远无量阿僧祇劫。此阎浮提有大国王。名曰梵天王。有太子。字昙摩钳。好乐正法。遣使推求。四方周遍。了不能得。

尔时太子。求法不获。愁闷懊恼。
 
【白话】
 
再者世尊，久远无量阿僧祇劫以前，此阎浮提有一位大国王，名为梵天王。他有一个太子叫昙摩钳，喜爱正法，派人四方寻求，却毫无所得。太子求法不得，十分苦闷。
 
【古文】
 
时天帝释。知其至诚。化作婆罗门。来诣宫门。言我知法。谁欲闻者。吾当为说。太子闻之。即出奉迎。捉足为礼。将至大殿。敷好床座。请令就坐。合掌白言。唯愿大师。垂愍为说。婆罗门言。学事甚难。追师积久。尔乃知 之。云何直尔。便欲得闻。理不可也。太子复言。大师所须。愿见告敕。身及妻子。一皆不惜。
 
【白话】
 
帝释天知道了他的一片至诚之心，就变成一个婆罗门来到宫门前说：

‘我知道正法，谁如果想听，我可以给他讲！’太子听到后，立即出来迎接，接足作礼，将他引到大殿中，铺好座位请其就座。然后合掌说道：

‘恳请大师慈悲为我说法。’
 
婆罗门说：‘学法是艰难的事，必须长期跟随师父，然后才能得到。为什么你这么轻易就想听闻呢？这于理恐怕说不通吧。’太子答道：‘大师需要什么，尽管吩咐，我的身体和妻子、孩子都不足为惜。’
 

 
 【古文】
 
婆罗门言。汝今若能作大火坑。令深十丈。满中炽火。自投于中以供养者。吾乃与法。尔时太子。即如其言作大火坑。王及夫人。群臣婇女。闻是语已。不能自宁。咸悉都集。诣太子宫。谏喻太子。晓婆罗门。唯愿慈愍。以我等故。勿令太子投于火坑。若其所须。国城妻子。及与我身。当为给使。
 
【白话】
 
婆罗门说：‘你现在若能造一个大火坑，深十丈，里面充满烈火，自己跳入其中以作供养的话，我才能赐给你法要。’当时太子立即照他的话，造了一个大火坑。国王与夫人、群臣、宫女听了这话，心里极不平静，全都聚集到太子宫中，劝说开导太子，并请求婆罗门：‘请以慈悲为怀，为了我们不要让太子投入火坑。无论您需要什么，国家、城市、妻子、孩子以至我们的身体，都可以供养、侍奉您。’
 
 【古文】
 
婆罗门言。吾不相逼随太子意。能如是者我为说法。不者不说。观其志固。各自默然。尔时大王。即遣使者。乘八千里象。宣告一切阎浮提内。昙摩钳太子。为于法故。却后七日。身投火坑。其欲见者。宜早来会。
 
【白话】
 
婆罗门说：‘我不强求，完全随太子决定。能那么做，我就说法，否则不说。’大家看他们决心如此坚定，只得默然不语。于是国王派遣使臣乘八千里象，向阎浮提内一切民众宣布：‘昙摩钳太子为了求法，七天之后将投身火坑，想要观看的人应早来集会。’
 
 【古文】
 
时诸小王。四远士民。强弱相扶。悉皆云集。诣太子所。长跪合掌。异口同音。白太子言。我等诸臣。仰凭太子。犹如父母。今若投火。天下丧父。永无所怙。愿愍我曹。莫为一人孤弃一切。
 
【白话】
 
这时小国王们和四面八方的民众，扶老携幼，纷纷聚集到太子的住所，长跪着合掌，异口同声对太子说：‘我们臣民就像依靠父母一样仰赖太子，现今如果您投入火坑，天下人都将如丧慈父永无依靠了。希望能怜悯我们，不要因为一个人而抛弃一切众生。’
 
【古文】
 
尔时太子。语众人言。我于久远生死之中丧身无数。人中为贪更相斩害。天上寿尽失欲忧苦。地狱之中。火烧汤煮。斧锯刀戟。灰河剑树。一日之中。丧身难计。痛彻心髓。不可具陈。饿鬼之中。百毒钻躯。畜生中苦。身供众口。负重食草。苦亦难数。空荷众苦。唐失身命。未曾善心为于法也。吾今以此臭秽之身。供养法故。汝等云何复欲却我无上道心。我舍此身。为求佛道。后成佛时。当施汝等五分法身 。
 
【白话】
 
太子对众人说：‘我在漫长的生死轮回中曾无数次丧失身命：生在人中，因为贪欲而相互杀害；天上寿尽时，感受失去欲乐的忧苦；在地狱中，感受火烧、汤煮以及斧、锯、刀、戟、灰河、剑树等损害之苦，一日之内所丧身体不计其数，痛彻心髓，不可具说；在饿鬼中，百毒钻身；为畜生时，身肉供众人食用，负重吃草，受苦无量。白白感受众多痛苦，唐捐身命，就是不曾为法而发过善心。我现在以此臭秽的身体供养正法，你们为什么想阻止我的无上道心呢？我舍弃这个身体是为求佛道，成佛以后，定会赐予你们五分法身。’
 
【古文】
 
众人默然。是时太子。立火坑上。白婆罗门。唯愿大师。为我说法。

我命倘终。不及闻法。时婆罗门。即便为说此偈。常行于慈心  除去恚害想大悲愍众生  矜伤为雨泪修行大喜心  同己所得法救护以道意  乃应菩萨行
 
【白话】
 
众人听罢默然不语。这时太子站在火坑边上，对婆罗门说：‘恳请大师先给我说法，倘若我先死去，就来不及听法了。’于是婆罗门便为他宣说此偈：常行于慈心  除去恚害想大悲愍众生  矜伤为雨泪修行大喜心  同己所得法救护以道意  乃应菩萨行
 
【古文】
 
说是偈已。便欲投火。尔时帝释并梵天王。各捉一手。而复难之。阎浮提内一切生类。赖太子恩。莫不得所。今若投火坑。天下丧父。何为自没。孤弃一切。
 
【白话】
 
婆罗门说完此偈，太子便准备跳入火坑。这时帝释天和梵天王各抓住太子一只手，责劝道：‘阎浮提内一切众生都仰赖太子的恩德，才无不各得其所。现在你如果跳入火坑，天下众生如丧慈父。为什么一定要自我牺牲而抛弃一切有情呢？’
 
【古文】
 
尔时太子。报谢天王及诸臣民。何为遮我无上道心。天及人众。即各默然。辄自并身。投于火坑。天地大动。虚空诸天。同时号哭。泪如盛雨。即时火坑变成花池。太子于中坐莲花台。诸天雨华乃至于膝。
 
【白话】
 
太子谢绝天王及臣民道：‘你们为何要阻止我的无上道心！’诸天和众人只得默然无语。于是太子就举身跳入火坑。此刻天界和大地震动，虚空中天人们同时哀嚎痛哭，泪如雨下。火坑立即变成了花池，太子于其中坐在莲花台上。诸天人如雨般洒下鲜花，直至膝深。
 
【古文】
 
尔时梵天及帝释等皆悉赞叹勤苦如此必成佛。尔时大王今父净饭王是。尔时母者今摩耶是。尔时太子昙摩钳者今世尊是。世尊。尔时如是求法。为教众生。今已成满。宜当润彼枯槁之类。云何便欲舍至涅槃不肯说法。
 
【白话】
 
当时的大王就是现在的净饭父王，当时的母后就是现在的摩耶夫人，当时的太子昙摩钳就是现在的世尊您。世尊！您当时为了教化众生那样勤苦求法，现已功德圆满，更应当以妙法甘露滋润彼等枯槁众生，为什么却要舍弃他们而入涅槃，不肯说法呢？
 
【古文】
 
又复世尊。过去无量阿僧祇劫。尔时波罗奈 国。有五百仙士。时仙人师。名郁多罗。恒思正法。欲得修学。四方推求。宣告一切。谁有正法。为我说者。随其所欲。悉当供给。有婆罗门。来应之言。吾有正法。谁欲闻者。我当为说。
 
【白话】
 
再者世尊，无量阿僧祇劫以前，在波罗奈国有五百仙人。仙人们的师父名为郁多罗，他一直想得到正法，进行修学。于是四处寻求，并宣告一切人民：‘谁能为我宣说正法，不管他想要什么，我都可以供给！’

有位婆罗门应召前来，说道：‘我有正法，谁如果想听，我可以为他宣讲！’
 
【古文】
 
时仙人师。合掌白言。唯愿矜愍垂哀为说。婆罗门言。学法事难。久苦乃获。汝今云何直尔欲闻。于理不可。汝若至诚。欲得法者。当随我教。仙人白言。大师教敕。不敢违逆。
 
【白话】
 
仙人师合掌说道：‘恳请慈悲哀悯，为我宣说。’婆罗门说：‘学法是件很艰难的事，必须长期勤苦才能获得。你现在为什么轻易就想听到呢？这于理不通吧。如果你诚心诚意想求法的话，就必须听从我的教诲。’仙人说道：‘我绝不敢违背大师的教言。’
 
【古文】
 
寻即语曰。汝今若能剥皮当纸，析骨为笔。血用和墨。写吾法者。乃与汝说。是时郁多罗。闻此语已。欢喜踊跃。敬如来教。即剥身皮。

析取身骨。以血和墨。仰白之曰。今正是时。唯愿速说。
 
【白话】
 
婆罗门随即说道：‘你现在如果能剥皮做纸，披骨为笔，以血和墨，书写我的法语，才可以给你说。’当时郁多罗听到这话，欢喜踊跃，恭敬地依教奉行，立即剥下身皮，剔取身骨，用血和墨，仰望着婆罗门说：

‘现在正是时候，恳请快点宣说吧！’
 
【古文】
 
时婆罗门。便说此偈。
 
常当摄身行  而不杀盗淫不两舌恶口  妄言及绮语心不贪诸欲  无嗔恚毒想舍离诸邪见  是为菩萨行
 
【白话】
 
于是婆罗门便说此偈：常当摄身行  而不杀盗淫不两舌恶口  妄言及绮语心不贪诸欲  无嗔恚毒想舍离诸邪见  是为菩萨行
 
【古文】
 
说是偈已。即自书取。遣人宣写。阎浮提内一切人民。咸使诵赞 。如说修行。世尊。尔时如是求法。为于众生心无悔恨。今者云何欲舍一切。入于涅槃而不说法。
 
【白话】
 
婆罗门说罢此偈，他立即书写下来，并令人宣读、抄写，让阎浮提内一切人民都要读诵、称赞，如法修行。世尊！当时您为了众生那样苦行求法，心中无有丝毫悔恨。现在为何却要舍弃一切众生入于涅槃，不宣说妙法呢？
 
【古文】
 
又复世尊。过去久远阿僧祇劫。于阎浮提。作大国王。名曰尸毗。王所住城号提婆拔提。丰乐无极。时尸毗王主阎浮提八万四千诸小国土。六万山川。八千亿聚落。王有二万夫人婇女。五百太子。一万大臣。行大慈悲。矜及一切。
 
【白话】
 
再者，世尊在久远阿僧祇劫以前，在阎浮提作大国王，名为尸毗。国王所居住的城市名叫提婆拔提，人民无比丰足快乐。当时尸毗王统领阎浮提八万四千个小国家、六万山川、八千亿村落。国王有二万夫人、宫女、五百太子、一万大臣。大慈大悲，怜爱一切。
 
【古文】
 
时天王帝释。五德 离身。其命将终。愁愦不乐。毗首羯摩 见其如是。即前白言。何为慷慨。而有愁色。帝释报言。吾将终矣。死证已现。如今世间。佛法已灭。亦复无有诸大菩萨。我心不知何所归依。是以愁耳。
 
【白话】
 
当时帝释天王五德离身，将要命终，愁闷不乐。毗首羯摩天见此情景，就上前说道：‘为什么慨叹不已，面带愁容呢？’帝释回答道：‘我快要死了，死兆已经现前。现在世上佛法已灭，也没有大菩萨住世，我不知道该皈依谁啊！所以忧愁。’
 
【古文】
 
毗首羯摩白天帝言。今阎浮提有大国王。行菩萨道。名曰尸毗。志固精进。必成佛道。宜往投归。必能覆护。解救危厄。天帝复曰。若是菩萨。当先试之。为至诚不。汝化为鸽。我变作鹰。急追汝后。相逐诣彼大王坐所。便求拥护。以此试之。足知真伪。
 
【白话】
 
毗首羯摩对天帝说：‘现今阎浮提有位名叫尸毗的大国王，行持菩萨道。他志向坚定，精进行持，必定能成佛道。您应该前去皈投，肯定能予以庇护，解救危难。’天帝说：‘倘若他是菩萨，应当先考验一下是否至诚。你变成鸽子，我变成老鹰，在后边紧紧地追赶你，一直追逐到那

大王的座前；你求他保护。用这方法试试他，就足以知道他的真假了。’
 
【古文】
 
毗首羯摩复答天帝。菩萨大人。不宜加苦。正应供养。不须以此难事逼也。尔时帝释。便说偈言。
 
我亦非恶心  如真金应试以此试菩萨  知为至诚不
 
【白话】
 
毗首羯摩回答天帝道：‘菩萨圣贤，不应该对其施加苦楚，而实应供养。所以不必以此难事相逼迫吧！’帝释便说一偈：我亦非恶心  如真金应试以此试菩萨  知为至诚不
 
【古文】
 
说是偈已。毗首羯摩。自化为鸽。帝释作鹰。急追鸽后。临欲捉食。时鸽惶怖。飞趣大王。入王腋下。归命于王。鹰寻后至。立于殿前。语大王言。今此鸽者。是我之食。来在王边。宜速还我。我饥甚急。
 
【白话】
 
说罢此偈，毗首羯摩便变成一只鸽子，帝释化作一鹰，紧紧地追在鸽子的后面。马上就要捉住鸽子来吃的时候，鸽子惊恐万分，飞向大王，躲到国王腋下，至心皈投。鹰随后追到，站在宫殿前对大王说：‘这只鸽子是我的食物，它逃到国王这里，应该赶快还给我，我饿得要命。’
 
【古文】
 
尸毗王言。吾本誓愿。当度一切。此来依我。终不与汝。鹰复言曰。大王。今者云度一切。若断我食。命不得济。如我之类非一切耶。王时报言。若与余肉。汝能食不。鹰即言曰。唯得新杀热肉。我乃食之。
 
【白话】
 
尸毗王说：‘我的本愿是度化一切众生，现在它来投靠我，我绝不会给你。’鹰又说道：‘大王如今说是度一切众生，但如果断绝我的食物，我命将不保。难道像我这样的众生不属于“一切”之中吗？’国王这时答道：‘如果给其它的肉，你能吃吗？’鹰立即说：‘只有新杀的热肉，我才吃。’
 
【古文】
 
王复念曰。今求新杀热肉者。害一救一。于理无益。内自思惟。唯除我身。其余有命。皆自惜护。即取利刀。自割股肉。持用与鹰。贸此鸽命。鹰报王曰。王为施主。等视一切。我虽小鸟。理无偏枉。若欲以肉贸此鸽者。宜称使停。
 
【白话】
 
国王心想：‘现在寻找新杀的热肉，等于是害一救一，于理不通。’ 进一步想到：‘除非布施我的身肉，否则其余生命都很爱惜自身。’于是立即取利刀亲自割下大腿肉，拿给老鹰，想换取鸽子的性命。鹰对国王说：‘大王作为施主应该平等地对待一切。我虽说是一只小鸟，但按理也不应该不公平。倘若想用你的肉来换取这只鸽子，就应该称一称使其重量相等。’
 
【古文】
 
王敕左右。疾取称来。以钩钩中。两头施盘。即时取鸽。安著一头。所割身肉。以著一头。割股肉尽。故轻于鸽。复割两臂两胁。身肉都尽。

故不等鸽。
 
【白话】
 
国王命左右：‘快拿秤来！’取来后用钩子钩住中间，两头各放一盘。随即取出鸽子放在一边盘内，将割下的身肉放在另一头。但把大腿肉都割光了，仍比鸽子轻。接着又割两臂、两胁，以至将身肉都要割尽了，还轻于鸽子。
 
【古文】
 
尔时大王举身自起。欲上称盘。气力不接。失跨堕地。闷无所觉。良久乃苏。自责其心。我从久远。为汝所困。轮回三界。酸毒备尝。未曾为福。今是精进立行之时。非懈怠时。种种责已。自强起立。得上称盘。心中欢喜。自以为善。
 
【白话】
 
这时大王自己艰难地站起身，想迈上秤盘，但因气力不够，失足倒地，昏厥了过去。过了很久才慢慢苏醒过来，心中自责道：‘久远以来，我都被你所困，轮转三界尝尽苦痛，从未以你积累过福德。如今正是精进行持之时，不是懈怠的时候啊！’百般自责以后，强行地站起来，跨上秤盘，心中无比欢喜，自己认为这样才好。
 
【古文】
 
是时天地六种震动 。诸天宫殿皆悉倾摇。乃至色界。诸天同时来下。于虚空中。见于菩萨行于难行。伤坏躯体。心期大法。不顾身命。

各共啼哭。泪如盛雨。又雨天华而以供养。
 
【白话】
 
当时天地六种震动，诸天宫殿都动摇不止，乃至色界宫殿。众天人都同时下来。他们在虚空中看见菩萨行持难行苦行，损毁身体，一心为了大法以至不顾身命，都哭泣不止，泪雨滂沱。又洒下如雨般的天花来作供养。
 
【古文】
 
尔时帝释还复本形。住在王前。语大王曰。今作如是难及之行。欲求何等。汝今欲求转轮圣王帝释梵王。三界之中欲求何等。菩萨答言。我所求者。不期三界尊荣之乐。所作福业欲求佛道。
 
【白话】
 
这时帝释恢复本形，站在国王面前，对他说：‘你今天做这样常人难以企及的苦行，是想求什么呢？你如今想要做转轮圣王，还是帝释、梵王呢？到底想求取三界中的什么果报？’菩萨答道：‘我的期求，不是三界中的荣华尊贵之乐，我所造福德皆为求取佛道！’
 
【古文】
 
天帝复言。汝今坏身。乃彻骨髓。宁有悔恨意耶。王言无也。天帝复曰。虽言无悔。谁能知之。我观汝身。颤掉不停。言气断绝。言无悔恨。以何为证。
 
【白话】
 
天帝又说：‘你如今身体损坏，痛彻骨髓，难道没有悔恨之意吗？’ 国王说：‘没有！’天帝又说：‘你说没有悔意，但谁能知道呢？我看你身

体战栗不止，说话上气不接下气，还说没有悔恨，有什么作凭证呢？’
 
【古文】
 
王即立誓。我从始来乃至于今。无有悔恨大如毛发。我所求愿。必当果获。至诚不虚如我言者。令吾身体即当平复。作誓已讫。身便平复。

倍胜于前。天及世人。叹未曾有。欢喜踊跃。不能自胜。
 
【白话】
 
国王立即发誓：‘我从开始直到现在，没有丝毫悔恨；我的希求，也必能获得。倘若我所说的真实不虚，愿我的身体立即恢复如初。’发誓过后，身体立即恢复，比以前更加殊胜。天人及世人都感叹：前所未有！欢喜激动得不能克制自己。
 
【古文】
 
尸毗王者今佛身是也。世尊。往昔为于众生不顾身命。乃至如是。今者世尊。法海已满。法幢已立。法鼓已建。法炬已照。润益成立。今正得时。云何欲舍一切众生。入于涅槃而不说法。
 
【白话】
 
当时的尸毗王，就是现在的佛陀您。世尊！往昔您为了众生如此不顾惜身命，如今世尊功德法海已经圆满，法幢已经树立，法鼓已经树立，法炬已经高照，正是利益、度化众生的好时机，为何却想舍弃一切众生，趋入涅槃而不说法呢？”
 
【古文】
 
尔时梵王。于如来前。合掌赞叹。说于如来先身求法。为于众生凡有千首。世尊尔时受梵王请。即便往诣波罗奈国鹿野苑中转于法轮。三宝因是乃现于世。时诸天人诸龙鬼神。八部之众。闻说是已。莫不欢喜。顶戴奉行。
 
【白话】
 
当时大梵天王在如来面前合掌赞叹，叙说了上千例如来前身为了众生而求法的事迹。世尊于是接受大梵天王的劝请，随即前往波罗奈国鹿野苑转正法轮，由此三宝才出现在世间。当时天、人、龙、鬼、神等八部大众听闻此经后，无不欢喜，恭敬地奉行。
 

  

  

 

 
## 摩诃萨埵以身施虎缘品第二
 

 
【古文】
 
如是我闻。一时佛在舍卫国祇树给孤独园。尔时世尊。乞食时到。著衣持钵。独将阿难。入城乞食。时有一老母。唯有二男。偷盗无度。财主捕得。便将诣王。平事案律。其罪应死。即付旃陀罗 。将至杀处。
 
【白话】
 
如是我闻：一时，佛住在舍卫国祇树给孤独园。那时到了乞食的时候，世尊披上袈裟托起钵盂，只带着阿难进城乞食。当时有一个老母只有两个儿子，他们肆意偷盗，结果被物主抓住，于是将其扭送到国王那里。依据法律审定，他们被判处死罪，随即交付给旃陀罗，带到刑场。
 
【古文】
 
遥见世尊。母子三人。俱共向佛。叩头求哀。唯愿天尊。垂济苦厄。救我子命。诚心款 笃。甚可怜愍。如来慈矜。即遣阿难。诣王请命。王闻佛教。即便放之。得脱此厄。感戴佛恩。欣踊无量。
 
【白话】
 
远远望见世尊，母子三人一齐向佛磕头哀求，老母说道：“恳请天尊度济苦难，救救我儿子的性命。”诚心恳切，极为可怜。如来慈悯，立即派阿难到国王那里请求饶其性命。国王听从佛的指示立即放了他们。他们脱离这次危难后，对佛感恩戴德，无比欢喜激动。
 
【古文】
 
寻诣佛所。头面礼足。合掌白言。蒙佛慈恩。得济余命。唯愿天尊。慈愍我等。听在道次。佛即可之。告曰。善来比丘。须发自堕。身所著衣。变成袈裟。敬心内发。志信益固。佛为说法。诸垢永尽。得阿罗汉道。其母闻法。得阿那含。
 
【白话】
 
随即来到佛前，以头礼佛足，合掌说道：“承蒙佛的慈恩，才得以保全我们的性命。恳请天尊慈悯我们，允许进入修道的行列。”佛立即答应，说道：“善来比丘！”于是须发自落，身上所穿的衣服变成袈裟。他们生起了由衷的恭敬心，志向和信心更加坚固。接着佛又宣说佛法，使他们的障垢彻底消除，证得阿罗汉果。母亲听法后证得阿那含果。
 
【古文】
 
尔时阿难。目见此事。叹未曾有。赞说如来若干德行。又复谘嗟。母子三人。宿有何庆。值遇世尊。得免重罪。获涅槃安。一身之中。特蒙利益。何其快哉。佛告阿难。此三人者。非但今日蒙我得活。乃往过去。亦蒙我恩。而得济活。阿难白佛。不审世尊。过去世中。济活三人。其事云何。
 
【白话】
 
当时阿难亲眼目睹此事，感叹前所未有，称赞如来种种德行。又感慨地询问道：“他们母子三人往昔有什么善根，能够值遇世尊，免除重罪，获得涅槃的安乐呢？一生之中蒙受如此不寻常的利益，这是多么令人高兴的事啊！”佛告诉阿难：“这三个人不但今天靠我得以活命，在过去世中也曾蒙受我的恩惠而保全性命。”阿难对佛说：“不知世尊在过去世中救活他们三人的事情是怎样的呢？”
 
【古文】
 
佛告阿难。乃往久远阿僧祇劫。此阎浮提。有大国王。名曰摩诃罗檀那。（此言大宝）。典领小国。凡有五千。王有三子。其第一者。名摩诃富那宁。次名摩诃提婆。（此言大天）。次名摩诃萨埵。
 
【白话】
 
佛告诉阿难：“久远阿僧祇劫以前，此阎浮提有一位名叫摩诃罗檀那（汉语“大宝”）的大国王，统领五千小国。国王有三个儿子，长子名叫摩诃富那宁，次子名叫摩诃提婆（汉语“大天”），小儿子名叫摩诃萨埵。
 
【古文】
 
此小子者。少小行慈。矜愍一切。犹如赤子。尔时大王。与诸群臣夫人太子。出外游观。时王疲懈。小住休息。其王三子。共游林间。见有一虎适乳二子。饥饿逼切。欲还食之。
 
【白话】
 
这个小儿子从小行为慈善，犹如赤子一般怜爱一切生命。有一次大王和大臣们、夫人、太子出外游玩，国王有些疲倦，就停下来稍做休息。三个王子一起到林间玩耍。他们看见一只母虎正在给两只虎仔喂乳，母虎因饥饿逼迫，又打算吃掉两只虎仔。
 
【古文】
 
其王太 子。语二兄曰。今此虎者。酸苦极理。羸瘦垂死。加复初乳。我观其志。欲自噉子。二兄答言。信 如汝所云。弟复问兄。此虎今者。当复何食。二兄报曰。若得新杀热血肉者。乃可其意。又复问曰。今颇有人。能办斯事救此生命。令得存不。二兄答言。是为难事。
 
【白话】
 
小王子对两位兄长说：‘现在这只母老虎极为悲苦，瘦弱得快要死去，再加上刚给新生的虎仔喂过奶，我观察它的意思是想吃掉自己的孩子。’两位兄长答道：‘正如你说的那样。’小弟又问兄长：‘这只老虎现在还可以吃什么呢？’两兄长回答说：‘倘若能得到刚杀的温热血肉，才能合它的意。’ 小弟又问道：‘现在是否有人能做这件事，拯救它们的生命令存活下去呢？’ 两兄长答道：‘这是件很难办的事。’
 
【古文】
 
时王小子。内自思惟。我于久远生死之中。捐身无数。唐舍躯命。或为贪欲。或为嗔恚。或为愚痴。未曾为法。今遭福田。此身何在。
 
【白话】
 
这时小王子心中暗想：‘我在漫长的生死轮回中无数次抛弃身体，但都是白白地丧失身命。有的是因为贪欲，有的是因为嗔恚，有的是因为愚痴，没有一次是为了正法。今天有幸碰到福田，这个身体为何不能舍弃呢？’
 
【古文】
 
设计已定。复共前行。前行未远。白二兄言。兄等且去。我有私缘。此尔随后。作是语已。疾从本径。至于虎所。投身虎前。饿虎口噤。不能

得食。尔时太子。自取利木。刺身出血。虎得舐之。其口乃开。即噉身肉。
 
【白话】
 
打定主意，又同两兄长向前走，没走多远，对他们说：‘两位兄长且先走一步，我有点个人的事要办，随后就来。’说完这话，他赶紧从原路跑回老虎所在的地点，把自己的身体卧放到饿虎面前。而饿虎却虚弱得不能张嘴进食。这时太子便取来锋利的树枝刺破身体流出鲜血，饿虎舔了以后，口才能张开，随即吃太子身上的肉。
 
【古文】
 
二兄待之经久不还。寻迹推觅。忆其先心。必能至彼。餧 于饿虎。追到岸边。见摩诃萨埵死在虎前。虎已食之。血肉涂漫。自扑堕地。气绝而死。经于久时。乃还苏活。啼哭宛转。迷愦闷绝。而复还苏。
 
【白话】
 
两位兄长等了好久也不见他回来，便根据他刚才的迹象进行推测，再想到他平日的善心，断定一定是跑回去以身喂饿虎了。二人追到岸边，只见摩诃萨埵死在老虎面前，虎已经将他吃掉，血肉满地。二人见此情景扑倒在地，气绝而昏了过去，经过很久才苏醒过来。醒后又哭泣不止，悲痛气绝，死去活来。
 
【古文】
 
夫人睡眠梦有三鸽。共戏林野。鹰卒捉得其小者。眠觉已惊怖。向王说之。我闻谚言。鸽子孙者也。今亡小鸽。我可爱儿。必有不祥。即时遣人。四出求觅。
 
【白话】
 
王后在睡梦中见到三只鸽子一起在林野间戏耍，突然最小的鸽子被老鹰捉住了。醒来后非常害怕，向国王说道：‘我听谚语说：鸽子象征子孙。现在梦见失去小鸽子，我最疼爱的孩子一定有不祥之事！’立即派人四处寻觅。
 
【古文】
 
未久之间。二儿已到。父母问言。我可爱子。今为所在。二儿哽噎。隔塞断绝。不能出声。经于久时。乃复出言。虎已食之。父母闻此。躄地闷绝而无所觉。良久乃苏。
 
【白话】
 
过了不久，两个儿子已经回来。父母问道：‘我们最疼爱的幼子现在哪里？’两个孩子哽噎着说不出话。过了好久才出声道：‘他被老虎吃掉了。’ 父母听到这个噩耗，顿时仆倒在地，昏死过去，失去知觉。很久才苏醒过来。
 
【古文】
 
即与二儿夫人婇女。驰奔至彼死尸之处。尔时饿虎。食肉已尽。唯有骸骨。狼藉在地。母扶其头。父捉其手。哀号闷绝。绝而复苏。如是经久时。
 
【白话】
 
大王马上和二儿、夫人、宫女等奔至小儿死难的地方。这时饿虎已将身肉吃光，只剩下骸骨散乱于地。母亲捧着他的头，父亲抓着他的手，哀号昏厥，死去活来……如是经过了很长时间。
 
【古文】
 
摩诃萨埵。命终之后。生兜率天。即自生念。我因何行。来受此报。天眼彻视。遍观五趣。见前死尸。故在山间。父母悲悼。缠绵痛毒。怜其愚惑。啼泣过甚。或能于此丧失身命。我今当往谏喻彼意。
 
【白话】
 
摩诃萨埵命终后转生在兜率天，他暗自想到：‘我因什么善行感受这种报应呢？’于是用天眼洞察世间，周遍观察五趣，看见自己前世尸骸仍在山间，父母悲伤怀念，痛苦不已。他担心父母因迷惑无知而过度哀哭，可能会丧失生命，自忖我现在应当前去开劝他们。’
 
【古文】
 
即从天下。住于空中。种种言辞。解谏父母。父母仰问。汝是何神。愿见告示。天寻报曰。我是王子摩诃萨埵。我由舍身济虎饥乏。生兜率天。
 
【白话】
 
于是就从天而降，停在半空中，以种种话语劝解父母。父母仰头问道： ‘希望告诉我们你是哪位天神？’天人随即答道：‘我就是摩诃萨埵王子。

我因为舍身救饿虎，已转生兜率天了。
 
【古文】
 
大王当知。有法归无。生必有终。恶堕地狱。为善生天。生死常涂。今者何独没于忧愁烦恼之海。不自觉悟勤修众善。父母报言。汝行大慈。矜及一切。舍我取终。吾心念汝。荒塞寸绝。我苦难计。汝修大慈。那得如是。
 
【白话】
 
大王应当知晓：存在的法归于空无，生必有死，做恶堕入地狱，行善生于天界，生与死都是自然规律。如今何必沉溺在忧愁烦恼海中而不觉悟勤修众善呢？’父母答道：‘你修大慈心怜爱一切生命，舍弃我们而选择牺牲。可我们却因想念你而昏绝心碎，痛苦无比。你怎么能这样来修大慈大悲呢？’
 
【古文】
 
于时天人。复以种种妙善偈句。报谢父母。父母于是小得惺悟。作七宝函盛骨著中。葬埋毕讫。于上起塔。天即化去。王及大众还自归宫。
 
【白话】
 
此时天人又用种种善妙辞句答谢父母。父母于是略微有些醒悟，便做成七宝盒子，将骨骸装到里面，埋葬后在上面建塔。天人这才离去，国王和眷属们也返回王宫。”
 
【古文】
 
佛告阿难。尔时大王。摩诃罗檀那者。岂异人乎。今我父阅头檀是。时王夫人。我母摩诃摩耶是。尔时摩诃富那宁者。今弥勒是。第二太子摩诃提婆。今婆修蜜多罗是。尔时太子摩诃萨埵。岂异人乎。我身是也。
 
【白话】
 
佛告诉阿难：“当时的摩诃罗檀那大王，并非别人，正是我现在的父王阅头檀；当时的王后，就是我现在的母亲摩诃摩耶；当时的大太子摩诃富那宁，就是现在的弥勒菩萨；第二太子摩诃提婆，就是现在的婆修蜜多罗；当时的小太子摩诃萨埵，也不是别人，就是我自身啊！
 
【古文】
 
尔时虎母今此老母是。尔时二子。今二人是。我于久远。济其急厄危顿之命。令得安全。吾今成佛。亦济彼厄。令其永离生死大苦。尔时阿难一切众会。闻佛所说。欢喜奉行。
 
【白话】
 
当时的母虎，就是现在这个老母亲；当时的两个虎仔，就是如今她这两个儿子。我在很久以前，就曾救济他们处于危急难困的生命，使其得到安全。现在我成就佛果，同样解救他们的危难，并使其永远摆脱生死大苦。” 当时阿难和在场大众闻佛所说，欢喜奉行。
 

 

 
## 二梵志受斋缘品第三
 

 

 
【古文】
 
如是我闻。一时佛在舍卫国祇树给孤独园。尔时初夜有二天。来诣于佛所。天人身光。照曜祇桓。皆如金色。佛便随宜。演畅妙法。心意开悟。俱得道迹。头面礼佛。还归天上。
 
【白话】
 
如是我闻：一时，佛住在舍卫国祇树给孤独园。当时有两位天人于初夜时分来到佛的住所，他们身上的光芒将祇桓精舍照耀得金碧辉煌。佛便应机宣说妙法，他们心开意解，都证得圣果。于是天人以头礼佛，返回天界。
 
【古文】
 
明日清朝。阿难白佛。昨夜二天。来觐 世尊。威相昞 著。净光赫奕。昔种何德。获斯妙果。
 
【白话】
 
第二天清早，阿难问佛道：“昨天夜里两位天人来拜见世尊，形象威

严明亮，净光炫耀。他们过去造了什么福德，才获得这种善妙的果报呢？”
 
【古文】
 
佛告阿难。迦叶如来灭度之后。遗法垂末。有二婆罗门。受持八斋。其一人者。求愿生天。其第二人。求作国王。其第一人。还归其家。妇呼共食。夫答妇言。向受佛斋。过中不食。
 
【白话】
 
佛告诉阿难：“迦叶如来灭度后，遗留下的教法接近隐没时，有两位婆罗门受持八关斋戒。其中一人希求生天，第二个人希求作国王。第一个人回到家中，妻子喊他一起吃饭，他告诉妻子：‘刚才受了佛戒，过了中午不能吃饭。’
 
【古文】
 
妇复语曰。君是梵志。自有戒法。何缘乃受异道之斋。今若相违不共我饭。当以斯事语诸梵志。使驱摈 汝不与会同。闻此语已。深怀恐怖。

便与其妇。非时而食。二人随寿长短。各取命终。
 
【白话】
 
妻子说：‘夫君是梵志，有自己的戒法，为什么要受异教的斋戒？今天你如果不听话，不和我一起吃饭，我就将这事告诉其他梵志，让他们将你驱除不再与你来往。’听了这话，此婆罗门深怀恐惧，便和他的妻子非时而吃了饭。后来两个婆罗门随寿命长短都死去了。
 
【古文】
 
愿作王者。持斋完具。得生王家。愿生天者。由破斋故。乃生龙中。时有一人。为王守园。日日奉送种种果蓏 。此人后时。于泉水中。得一异柰 。色香甚美。便作是念。我每出入。常为门监。所见前却。当以与之。
 
【白话】
 
发愿做国王的那位，因守戒圆满得以投生国王家；发愿生天的那位，因为破斋的缘故，就生在龙族中。当时有一个人，给那位国王看守园林，天天都要奉送各种瓜果。这个人后来在泉水中得到一个奇异的柰，颜色味道十分鲜美，便这样想：‘我每次出入宫廷，常常被门卫见到上前阻拦。

应当把此果送给他。’
 
【古文】
 
如念即与门监受已。复自思惟。我通事时。每为黄门之所抴 缩。当以与之。便用斯柰。奉贡黄门。黄门纳竟转上夫人。夫人得柰。复用献王。王食此柰。甚觉甘美。便问夫人。从何处得。夫人即时如实而对。

展转相推。到于园监。
 
【白话】
 
按照所想就给了门卫。门卫接受后又暗自想道：‘我通报事情的时候，常常被宦官拖延。应当将此国送给他。’于是便将此柰，敬奉给宦官。宦官接受以后，转送国王夫人。夫人得到此柰，又献给国王。国王吃了此柰，觉得特别香甜，便问夫人：‘从哪里得到的？’夫人立即如实禀告。

辗转推求，最后找到看园人。
 
【古文】
 
王复召唤。而问之曰。吾园之中有此美果。何不见奉。乃与他人。园监于是。本末自陈。王复告言。自今已后。常送斯柰。莫令断绝。园监启曰。此柰无种。从泉中得。敕使常送。无由可办。
 
【白话】
 
国王于是召来看园人问道：‘我的果园中有这么好的果品，为什么不奉送给我，竟送给其他人呢？’看园人于是就把事情始末说了一遍。国王又吩咐道：‘从今以后，你要经常奉送这种柰果，不要间断。’看园人奏道：‘这种柰没有种子，是从泉水中得到的。大王令我经常奉送，恐怕没办法做到。’
 
【古文】
 
王复告言。若不能得。当斩汝身。园监还出。至彼园中。忧愁懊恼。举声大哭。时有一龙。闻其哭音。变身为人。来问之言。汝有何事。悲哭乃尔。是时园监。具自宣说。
 
【白话】
 
国王就告诉他：‘倘若得不到此柰，就将你斩首！’看园人出了王宫回到果园，极为忧愁苦恼，放声痛哭。这时有一条龙听到他的哭声，就变成人形过来问道：‘你有什么难事，竟这样悲伤痛哭呢？’看园人把此事详细告诉了他。
 
【古文】
 
龙还入水。以多美果。著金盘上。用与此人。因告之言。可持此果以奉汝王。并腾吾意。云吾及王。本是亲友。乃昔在世。俱为梵志 。共受八斋。各求所愿。汝戒完具。得为人王。吾戒不全生于龙中。今欲奉修斋法。求舍此身。愿索八关斋法。用遗于我。若其相违。吾覆汝国。

用作大海。
 
【白话】
 
龙回到水中，将很多甜美的果品放在金盘上，送给这个看园人。并告诉他：‘可拿这些水果奉送给你的国王，并传达我的意思，就说：我和国王原本是亲友，在过去世都是梵志，共同接受了八关斋戒，各自求取所愿。你守戒圆满得以转成人间国王，我守戒不圆满生在龙中。如今我想奉修斋法，以求舍弃龙身。所以希望你能找到八关斋戒教法，拿来给我。倘若不顺从，我将毁灭你的国家变成大海。’
 
【古文】
 
园监于是。奉果于王。因复说龙所嘱之变。王闻此已。甚用不乐。所以者何。时世无佛法。又灭尽八关斋文。今不可得。若不称之。恐见危害。惟念此理。是故愁悒 。
 
【白话】
 
看园人于是把这些果品奉给国王，又禀告了龙所嘱咐的这件事。国王听后非常犯愁。为什么呢？当时世上没有佛法，又灭尽了八关斋文，所以如今无法得到。如果不合龙意，又害怕受到危害。想到这些问题，所以愁闷。
 
【古文】
 
王有大臣最所敬重。王告臣曰。龙神从我求索斋法。仰卿得之当用寄与。大臣对言。今世无法云何可得。王又告曰。汝今不获。吾当杀卿。
 
【白话】
 
当时有一位大臣最受国王敬重，国王告诉他说：‘神龙向我索要斋法，只有仰赖爱卿找到，再拿来送给神龙。’大臣回答道：‘如今世上无有佛法，怎么能弄得到呢？’国王对他讲：‘如今你如果弄不到的话，我就杀了你。’
 
【古文】
 
大臣闻此。甚怀惆怅。往至自舍。此臣有父。年在 耆 旧。每从外来。和颜悦色。以慰父意。当于是时。父见其子。面色改常。即便问之。

何由乃尔。于时大臣。便向其父。委曲自说。
 
【白话】
 
大臣听了此话，心里十分忧愁，回到自己家中。这位大臣有一个父亲，年纪十分老迈了，大臣每次从外面回来总是和颜悦色，以宽慰父亲的心。这一次回家，父亲见儿子面色一改常态，便问他：‘什么原因令你这样呢？’于是大臣就将其中原委一一告诉老父。
 
【古文】
 
其父答曰。吾家堂柱。每现光明。试破看之。倘有异物。奉父言教。为柱施代 取而斩析。得经二卷。一是十二因缘（经）。二是八关斋文。

大臣即持。奉上于王。
 
【白话】
 
他父亲答道：‘我家堂屋的柱子常常闪现光明，试着破开它看看，或许会有不寻常的东西。’他按照父亲的话，命人拖砍取来，剖开后得到二卷佛经：一卷是十二因缘经，一卷是八关斋文。大臣马上拿着奉送给国王。
 
【古文】
 
王得欢喜。不能自胜。便以此经。著金盘上。自送与龙。龙获此经。大用欣庆。便用好宝。赠遗于王。受持八斋。勤而奉行。命终之后。生于天宫。
 
【白话】
 
国王得后喜不自胜，便将此经放在金盘上，亲自送给龙。龙获得此经，非常欢喜，拿出最好的宝物，回赠给国王。龙受持八关斋戒，精勤奉行，死后转生天宫。
 
【古文】
 
人王亦复修奉斋法。寿尽生天。共同一处。昨夜俱来。谘禀法化。应时寻得须陀洹果 。永息三涂。游人天道。从是已往。毕得涅槃。佛说是时。一切众会。欢喜奉行。
 
【白话】
 
国王也依斋法修行，死后生于天界。二人同在一处。昨夜他们一起前来，请教正法，蒙受教化，当下就证得须陀洹果，永远寂灭三恶趣的痛苦，自在转生人天善道。从这以后，必定获得涅槃。”佛说此经时，一切与会大众都欢喜奉行。
 

 

  

 
## 波罗奈人身贸供养缘品第四
 

 
【古文】
 
如是我闻。一时佛在舍卫国祇树给孤独园。是时国中有大长者。生一男儿。面首端正。既生数日。复能言语。问其父母。世尊在不。答曰故在。复更问曰。尊者舍利弗阿难等。悉为在不。答言悉在。父母见子生便能言。谓其非人。深怪所以。便往问佛。
 
【白话】
 
如是我闻：一时，佛住在舍卫国祇树给孤独园。当时国中有一位大长者，生下一个容貌端正的男孩。生下没几天，就能说话，问他的父母：

“世尊在吗？”父母回答道：“还在。”又问道：“尊者舍利弗、阿难等都在吗？”答道：“都在。”父母看到这孩子生下来就能说话，认为他不是人，非常奇怪为什么会这样，于是前去问佛。
 
【古文】
 
佛言。此儿有相 。不足疑也。父母欢喜。还归其家。儿又启曰。唯愿二亲。为我请佛及比丘僧。父母告曰。请佛及僧。当须供具。非卒可办。儿又启曰。但扫洒堂舍。庄严床席。施三高座。百味饮食。当自然至。又我先身之父母 。今犹存在。居波罗奈国。为我唤之。父母随语。使人乘象。驰奔召来。
 
【白话】
 
佛说：“这个孩子有福报，不必疑惑。”父母大喜，回到家中。儿子又请求道：“恳请父母为我请佛及比丘僧众来应供。”父母告诉他：“请佛及僧众需要供品，并不是马上就能置办的。”儿子说道：“只需清扫好房舍，备好坐具，设置三个高座，百味饮食自然就会到来。此外，我前世的母亲，如今还健在，住在波罗奈国，为我将她请来。”父母听从了他的话，派人乘象驰奔将他前世的母亲请来。
 
【古文】
 
所以作三高座者。一为如来。二为本生母。三为今身母。佛与众僧。既入其舍。次第坐定。甘膳美餚。自在丰足。佛为说法。父及二母合家大小。闻法欢喜。尽得初果。此儿转长。便辞出家。精勤正业。获致罗汉。
 
【白话】
 
之所以要设置三个高座，第一个是给如来，第二个给前世的母亲，第三个给今世的母亲。佛与僧众走进他家房舍，按次序坐定，丰富甘美的食物就自然充满。佛为众人说法。他的父亲和两位母亲以及全家上下听到佛法十分欢喜，都证得初果。此儿逐渐长大后，便辞别父母而出家，精勤修行正道，获得阿罗汉果。
 
【古文】
 
阿难白佛。此沙门者。宿种何德。生于豪贵。小而能言。又复学道。逮得神通。佛告阿难。此人前身。生波罗奈。为长者子。父亡没后。家业衰耗。渐致贫穷。虽值佛世。无以供养。念此不悦。情不自释。便舍豪姓。以 为客作。
 
【白话】
 
阿难对佛说：“这位沙门前世种了什么德行，以至生于豪贵家，很小就能讲话，后来又学道直至获得神通。”佛告诉阿难：“此人前世生在波罗奈国，是一位长者的儿子。父亲死后，家业衰落，逐渐变得贫穷。虽赶上了佛陀出现世间，却没有供品做供养，想到这些他十分难受，不能释怀。于是便到豪姓家里，请求做一个雇工。
 
【古文】
 
终竟一岁。索金千两。豪姓问曰。卿欲妻娶耶。答曰不也。豪姓又问。用金何为。答曰。欲用饭佛及于圣僧。豪姓告曰。若欲请佛。吾当与金并为经营会于我舍。贫者唯诺。便设肴膳。请佛及僧。由此因缘。命终之后。生在长者家。今复请佛。闻法得道。佛告阿难。往昔贫人者。

今长者子沙门是也。佛说此时。一切众会。莫不欢喜。顶戴奉行。
 
【白话】
 
做工一年后，索要千两黄金的工钱。豪姓问道：‘你想娶妻子吗？’ 他回答道：‘不想。’豪姓又问：‘那要这么多金子做什么用呢？’答道：

‘想用来为佛及圣僧供斋。’豪姓对他说：‘如果想请佛供养，我可以拿出金子与你共同协办，就在我家里供斋。’贫者便答应了。于是设办美味佳肴，请佛及僧众受供。由此因缘，他死后投生在长者家，如今又请佛做供养，闻法后得道。”佛告诉阿难：“以前的那个贫人，就是如今这位长者之子，并且出家做了沙门。”佛说此经时，一切与会大众无不欢喜，恭敬地奉行。
 

 
## 海神难问船人缘品第五
 

 
【古文】
 
如是我闻。一时佛在舍卫国祇树给孤独园。尔时此国有五百贾 客。入海采宝。自共议言。当求明人用作导师。便请一五戒优婆塞 。共入大海。既到海中。海神变身。作一夜叉。形体丑恶。其色青黑。口出长牙。头上火燃。来牵其船。
 
【白话】
 
如是我闻：一时，佛住在舍卫国祇树给孤独园。当时这个国家有五百名商人，准备入海取宝。他们共同商议：“应当找一位贤明的人作为引导者。”于是就请来一位受过五戒的男居士一起入海。到了海中，海神变化成一个夜叉，形体丑恶，身色青黑，口出獠牙，头上燃火，过来拖拽他们的船。
 
【古文】
 
问贾客曰。世间可畏。有过我者无。贤者对曰。更有可畏剧汝数倍。海神复问。何者是耶。答曰。世有愚人。作诸不善。杀生盗窃。淫妷 无

度。妄言两舌恶口绮语。贪欲嗔恚。没在邪见。死入地狱。受苦万端。
 
【白话】
 
并且问这些商人：“世间还有比我更可怕的吗？”贤者答道：“有比你更可怕数倍的。”海神又问：“是什么？”答道：“世间有种愚人，造作诸很多不善业，如杀生、盗窃、淫逸无度、妄语、两舌、恶口、绮语、贪欲、嗔恚、耽著邪见，死后堕入地狱感受万般痛苦。
 
【古文】
 
狱卒阿傍 。取诸罪人。种种治之。或以刀斫 。或以车裂。分坏其身。作数千段。或复臼 捣。或复磨之。刀山剑树。火车镬 汤。寒冰沸屎。一切备受。荷如此苦。经数千万岁。此之可畏。剧汝甚多。海神放之。隐形而去。
 
【白话】
 
狱卒阿傍提取这些罪人，用种种刑罚来惩治他们：有的用刀砍，有的用车裂，将他们的身体分割、摧坏成数千段；有的用臼捣碎，有的用磨碾磨。罪人们还要感受刀山、剑树、火车、镬汤、寒冰、沸屎等一切折磨。承受这般痛苦，需要经历几千万年。地狱的可怕，实在超过你太多了。”海神放了他们，隐形而去。
 
【古文】
 
船进数里。海神复更化作一人。形体痟 瘦。筋骨相连。复来牵船。问诸人言。世间羸瘦。有剧我者无。贤者答言。有羸瘦甚剧于汝。海神复问。谁复剧耶。贤者答曰。有愚痴人。心性弊恶。悭贪嫉妒。不知布施。死堕饿鬼。身大如山。咽如针鼻。头发长乱。形体黑瘦。数千万岁。

不识水谷。如是之形。复剧于汝。海神放船。没而不现。
 
【白话】
 
船向前行进几里，海神又变成一人，身形消瘦得只剩下筋骨相连，再次拖拽这条船，问众人道：“世间还有比我更瘦弱的吗？”贤者答道：

“还有比你更加瘦弱的。”海神又问：“什么人比我更厉害呢？”贤者答道：“有种愚痴的人，心性恶劣，悭贪嫉妒，不明白布施的道理。死后堕落成饿鬼，身体像山一样大，咽喉像针眼一样细，头发又长又乱，身形又黑又瘦。他们几千万年中都见不到水和食物，瘦弱的样子比你要厉害多了！”海神放开船，隐没不见。
 
【古文】
 
船行数里。海神复更化作一人。极为端正。复来牵船。问诸商贾。人之美妙。有与我等者无。贤者答曰。乃有胜汝百千万倍。海神复问。谁为胜者。贤者答曰。世有智人。奉行诸善。身口意业。恒令清净。信敬三宝。随时供养。其人命终。生于天上。形貌皎洁。端正无双。殊胜于汝数千万倍。以汝方之。如瞎猕猴比彼妙女。
 
【白话】
 
船行进几里，海神又变化成一人，形貌极为端正，又来拖拽这条船，问这些商人：“有和我一样美妙的人吗？”贤者答道：“有人胜过你百千万倍。”海神又问：“什么人超过我呢？”贤者答道：“世上有些智者，奉行众善，常使身口意业清净无垢，并且敬信三宝，按时供养。这种人死后转生天界，形貌光明洁净，端正无比，远远胜过你几千万倍。你与他们相比，就像瞎眼的猕猴与妙龄少女作比较一样。”
 
【古文】
 
海神取水一掬。而问之曰。掬中水多海水多耶。贤者答曰。掬中水多非海水多也。海神重问。汝今所说。为至诚不。
 
【白话】
 
海神举起一捧海水问他说：“这一捧水多，还是海水多呢？”贤者答道：“捧中水多，不是海水多。” 海神又问：“如今你所言是真实的吗？”
 
【古文】
 
贤者答曰。此言真谛。不虚妄也。何以明之。海水虽多。必有枯竭。劫欲尽时。两日并出。泉源池流。悉皆旱涸。三日出时。诸小河水。悉皆枯干。四日出时。诸大江海。悉皆消竭。五日出时。大海稍减。六日出时。三分减二。七日出时。海水都尽。须弥崩坏。下至金刚地际。皆悉燋燃。若复有人。能以信心。以一掬水。供养于佛。或用施僧。或奉父母。或丐贫穷。给与禽兽。此之功德。历劫不尽。以此言之。知海为少掬水为多。
 
【白话】
 
贤者答道：“此话千真万确，毫不虚假。用什么来证明呢？海水虽然多，却必定有枯竭之时。大劫要穷尽的时侯，两个太阳同时出现，泉源池水，全都干涸；三个太阳出现时，所有小河水，全都枯干；四个太阳出现时，众多大江、大河，全都枯竭；五个太阳出现时，大海水稍微减少；六个太阳出现时，海水减少三分之二；七个太阳出现时，海水全都枯竭，须弥山崩塌，下至金刚地基之间全都燃烧。如果有人能以信心，用一捧水供养佛陀，或者用来布施僧众，或者用来供奉父母，或者施与贫穷人，或者施与鸟兽，此等功德历劫也不会消尽。从这个角度讲，可以明白海水是少的，一捧水是多的。”
 
【古文】
 
海神欢喜。即以珍宝。用赠贤者。并寄妙宝施佛及僧。时诸贾客。即与贤者。采宝已足。还归本国。是时贤者。五百贾客。咸诣佛所。稽首 佛足。作礼毕已。各持宝物并海神所寄。奉佛及僧。悉皆长跪叉手白佛。愿为弟子。禀受清化。
 
【白话】
 
海神听了十分欢喜，就拿出珍宝赠给贤者，并且托他带回奇妙的宝物供养佛和僧众。那些商人与贤者采足宝物后，回到本国。贤者与五百名商人都前去佛的所在地，稽首佛足，施礼过后，各自拿出宝物以及海神托付的珍宝供养佛及僧众，又全部长跪作揖对佛说：“求做佛的弟子，领受清净教化。”
 
【古文】
 
佛寻可之。善来比丘。须发自落。法衣在身。佛为说法。应适其情。即时开悟。诸欲都净。得阿罗汉。时诸会者。闻佛所说。皆大欢喜。顶戴奉行。
 
【白话】
 
佛随即答应道：“善来比丘！”于是须发自落，法衣披身。佛随应他们的意乐说法，他们顿时开悟，所有欲念彻底清净，证得阿罗汉果。当时与会大众听闻佛语，皆大欢喜，恭敬地奉行。
 

 

  

  

 

 
## 恒伽达缘品第六
 

 
【古文】
 
如是我闻。一时佛在罗阅祇竹园精舍。是时国中有一辅相。其家大富。然无儿子。时恒河边。有摩尼跋罗天祠。合土人民。皆悉敬奉。时此辅相。往诣祠所。而祷之言。我无子息。承闻天神。功德无量。救护群生。能与其愿。今故自归。若蒙所愿。愿赐一子。当以金银校饰天身。

及以名香涂治神室。如其无验。当坏汝庙。屎涂汝身。
 
【白话】
 
如是我闻：一时，佛住在罗阅祇竹园精舍。当时国内有一位宰相，家里非常富有，却没有儿子。恒河边有一个摩尼跋罗天祠，所有的人民都很敬奉。这位宰相便前往祠庙做祈祷：“我没有儿子，敬闻天神功德无量，救护众生，能够满其所愿，所以今天我特意前来皈依您，若能承蒙满愿，则希望赐给我一个儿子，我将以金、银装饰天神身像，并用名香涂抹神庙。如果不灵验，我就摧毁你的祠庙，用屎来涂你的身像。”
 
【古文】
 
天神闻已。自思惟言。此人豪富。力势强盛。非是凡品。得为其子。我德鲜少。不能与愿。愿若不果。必见毁辱。庙神复往白摩尼跋罗 。摩尼跋罗其力不办。自诣毗沙门王。启白此事。毗沙门言。亦非我力能使有子。当诣天帝从求斯愿。
 
【白话】
 
天神听罢，暗自思忖：“这个人豪强富贵，势力强盛，不是一般人能做他的儿子。我功德太少，不能满他的愿；他的愿望倘若不得实现，我一定会遭受摧毁、侮辱。”庙神于是便去对摩尼跋罗说了此事。摩尼跋罗以自己的力量也办不成，就亲自去毗沙门王那里，叙说此事。毗沙门王

说：“我的力量也不能令他有子，只有去拜见帝释天王，求他满足此愿。”
 
【古文】
 
毗沙门王即时上天启帝释曰。我有一臣摩尼跋罗。近日见语云。王舍城有一辅相。从其求子。结立重誓。若愿得遂。倍加供养。所愿若违。当破我庙而毁辱之。彼人豪凶。必能如是。幸望天王。令其有子。帝释答曰。斯事至难。当觅因缘。
 
【白话】
 
毗沙门王立即上三十三天，启奏帝释天说：“我有一位臣子摩尼跋罗，近日告诉我说：‘王舍城有一宰相，向我求子，还发了重誓：倘若愿望得以实现，就多加供养；倘若不能实现，就要破坏我的祠庙加以毁辱。’那个人又有势力又很强横，肯定会说到做到。希望天王令他生子。”帝释答道：“这件事极为难办，需要寻觅因缘。”
 
【古文】
 
时有一天。五德离身。临命欲尽。帝释告曰。卿命垂终。可愿生彼辅相之家。天子答言。意欲出家奉修正行。若生尊荣。离俗则难。欲在中流冀遂所志。帝释复曰。但往生彼。若欲学道。吾当相佐。
 
【白话】
 
当时有一个天人，五德离身，临当命终，帝释就告诉他：“你快要命终了，可愿意投生到那位宰相家？”天人答道：“我想出家修行正法，倘若生在尊贵富裕的家庭，再想离开尘俗出家就很困难了。所以想生在不贫不富的中等人家，期望实现自己出家的志愿。”帝释又说道：“你尽管投生到那里，如果想学道，我定会帮助你。”
 
【古文】
 
天子命终。降神受胎辅相之家。即便受生。形貌端正。即召相师。为其立字。相师问曰。本于何处。求得此儿。辅相答曰。昔从恒河天神求之。因为作字。为恒伽达。年渐长大。志在道法。便启父母。求索出家。
 
【白话】
 
于是这个天人命终后，神识下来，投胎在宰相家。出生后，形貌十分端正，宰相立即召来相师给儿子取名。相师问道：“原来是从什么地方，求得这个儿子？”宰相答道：“以前是从恒河天神那里祈求的。”于是给他取名叫恒伽达。恒伽达年纪渐渐长大，一心想修学道法，便对父母说想要出家。
 
【古文】
 
父母告曰。吾今富贵。产业弘广。唯汝一子。当嗣门户。遭 吾存活。终不相听。儿不从志深自惆怅。便欲舍身更求凡处。于中求出。必极易也。于是密去。自坠高岩。既堕在地。无所伤损。复至河边。投身水中。水还漂出。亦无所苦。复取毒药。而吞噉之。毒气不行。无由致死。
 
【白话】
 
父母告诉他：“我们如今很富贵，家业广大，只有你一个儿子。你应当继承我们家的门户，让我们活下去，无论如何也不答应。”儿子无法实现志愿，非常苦恼，于是想到舍身寻死另外求生普通人家，那时再求出家一定会很容易。于是他便悄悄出走，自己从高岩之上跳下，掉在地上却没有受伤。又到河边，身体跳入水中，却被水漂出，也没有受苦。又拿毒药来吞食，可毒气散不开，也没办法致死。
 
【古文】
 
复作是念。当犯官法为王所杀。值王夫人及诸婇女。出宫到园池中洗浴。皆脱衣服。置林树间。时恒伽达。密入林中。取其服饰。抱持而出。门监见已。将往白阿阇世王。王闻此事。嗔恚隆盛。便取弓箭。自手射之。而箭还反。正向王身。如是至三。不能使中。
 
【白话】
 
他又想道：“应当违犯法律，以被国王杀害。”值遇国王的夫人和宫女们出宫到花园的水池中洗浴，她们脱去衣服后放在树林里。此时恒伽达偷偷地潜入树林，拿上她们的服饰，抱着走出来，门卫见到后，押着他去禀告了阿阇世王。国王听说此事后极其愤怒，取来弓箭亲手想射死他。但射出的箭却反弹回来射向国王，如此射了三次都没能射中。
 
【古文】
 
王怖投弓。问彼人言。卿为是天龙鬼神乎。恒伽达言。赐我一愿。乃敢自陈。王曰当与。恒伽达言。我非是天。亦非龙鬼。是王舍国辅相之儿。我欲出家。父母不听。故欲自杀更生余处。投岩赴河。饮毒不死。故枉王法。望得危命。王今加害。复不能伤。事情如是。何酷之甚。愿见顾愍听我为道。
 
【白话】
 
国王十分惊恐，扔掉弓箭，问那人道：“你是天龙鬼神吗？”恒伽达说：“如果你能满足我一个愿望，我才能讲。”国王说：“可以满你的愿。” 恒伽达说：“我既不是天神，也不是龙鬼，而是王舍国宰相的儿子。我想出家，父母不允许，所以想自杀转生他处。跳岩、投河、饮毒都不能致死，是故才触犯王法，希望能伤害性命。大王如今加害又不能损伤，事情到了这地步，真是太残酷了！恳望得到大王的怜悯，允许我出家。”
 
【古文】
 
王寻告曰。听汝出家学道。因复将之共到佛所。启白世尊。如向之事。于时如来。听为沙门。法衣在体。便成比丘。佛为说法。心意开畅。成罗汉道。三明六通。具八解脱。阿阇世王。寻白佛言。此恒伽达者。先世之时。种何善根。投山不死。堕水不溺。食毒无苦。箭射无伤。加遇圣尊得度生死。
 
【白话】
 
国王随即告诉他：“允许你出家修学圣道。”便带上他一起来到佛前，向世尊讲述了先前发生的事和他的请求。于是如来同意他成为沙门，顿时法衣披身，就成了比丘。佛为他说法，他心开意解，证得阿罗汉果，具有三明、六通、八种解脱。阿阇世王随即对佛说：“这个恒伽达前世种了什么善根以至于投崖不死、堕水不溺、食毒无苦、箭射无伤，并遇到圣尊佛陀您，得以超脱生死呢？”
 
【古文】
 
佛告王曰。乃往过去无数世时。有一大国。名波罗奈。其王名梵摩达。将诸宫人。林中游戏。诸婇女辈。激声而歌。外有一人。高声和之。王闻其声。便生嗔妒。遣人捕来。敕使杀之。时有大臣。从外边来。见此一人。而被囚执。便问左右。何缘乃尔。其傍诸人。具列事状。臣曰且停。待我见王。
 
【白话】
 
佛告诉国王：“过去无数世以前，有一个大国叫波罗奈，国王名叫梵摩达。有一次他带着宫人到林中游玩，那些宫女放声唱歌，林外有一人高声相和。国王听到他的歌声，生起嗔恨和嫉妒心，派人把他抓来命令手下将他杀掉。这时有一位大臣从外面回来，见到这个人被拘押，就问左右：‘为什么这样？’旁边的人详细讲述了事情经过。大臣说：‘暂且不要行刑，等我见了国王再说。’
 
【古文】
 
大臣进入。启白王言。彼人之罪。不至深重。何以杀之。虽和其音。而不见形。既无交通奸淫之事。幸愿垂矜。丐其生命。王不能违。赦不刑戮。其人得脱。奉事大臣。勤谨无替。如是承给。经历多年。便自思惟。淫欲伤人。利于刀剑。我今困厄。皆由欲故。即语大臣。听我出家遵修道业。
 
【白话】
 
大臣进去对国王祈求道：‘那个人所犯之罪，并非特别深重，为什么要杀死他呢？他虽然与宫女和声唱歌，却没有见到她们的面，也没有发生私通奸淫的事。恳祈大王慈悲为怀，饶了他的性命。’国王不好反驳，赦免了他的死罪。那人脱险后就一直勤谨不已地伺奉大臣，这样承事多年后，他暗自想到：‘淫欲对人的伤害比刀剑还利害。我如今所遭受的困苦，都是因为贪欲。’于是对大臣说：‘请允许我出家修道。’
 
【古文】
 
大臣答曰。不敢相违。学若成道。还来相见。即诣山泽。专思妙理。精神开悟。成辟支佛。还来城邑。造大臣家。大臣欢喜。请供养之。甘膳妙服。四事无乏。
 
【白话】
 
大臣答道：‘我不可以违背你的意愿。倘若你修学成就道业，希望还能回来相见。’于是那人进入山野，专心思惟妙理，心灵开悟成就辟支佛果。之后又回到城中，造访大臣家。大臣十分欢喜，请求供养他，美食妙服等四事无有乏少。
 
【古文】
 
时辟支佛。于虚空中。现神变化。身出水火。放大光明。大臣见之。欣然无量。便立誓愿。由吾恩故。命得全济。使我世世富贵长寿。殊胜奇特。数千万倍。令我智德相与共等。
 
【白话】
 
当时辟支佛于虚空中显现神通变化，身上出生水火，放出广大的光明。大臣见后无限欢喜，便立下誓愿：‘由于我的恩惠，你才得以保全性命。以此功德，愿我世世富贵长寿，殊胜奇特超过他人成千上万倍，智慧、德行也是同样。”
 
【古文】
 
佛告王言。时彼大臣。救活一人。令得道者。今恒伽达是。由是因缘。所生之处。命不中夭。今值我时。逮致应真。佛说此已。诸在会者。

信敬欢喜。顶受奉行。
 
【白话】
 
佛告诉国王：“当时那位救活一人而令其得道的大臣即是恒伽达。由于这段因缘，他生在任何地方，性命都不会中途夭折。如今逢遇我出世，得到阿罗汉果。”佛说完此经，在场众人信敬欢喜，恭敬地受持奉行。
 

 

 

 

 

 
## 波斯匿王女金刚缘品第七
 

 
【古文】
 
如是我闻。一时佛在舍卫国祇树给孤独园。尔时波斯匿王最大夫人。名曰摩利。时生一女。字波阇罗。此言金刚。其女面貌。极为丑恶。肌体粗涩。犹如马皮。头发粗强犹如马毛。王观此女。无一喜心。便敕宫内。勤意守护。勿令外人得见之也。所以者何。此女虽丑形不似人。然是摩利夫人所生。此虽丑恶。当密遣人而护养之。
 
【白话】
 
如是我闻：一时，佛住在舍卫国祇树给孤独园。当时波斯匿王最大的夫人名叫摩利，生了一个女儿，起名为波阇罗（汉语为“金刚”）。这个女儿面貌极为丑陋，身体粗糙干涩，就像马皮一样，头发粗硬如同马毛。国王看见这个女儿一点也不喜欢，于是命令宫人仔细看护，不要让外人见到她。为什么呢？这个女儿虽然长相丑陋不像人形，但毕竟是摩利夫人所生，所以尽管相貌丑恶，还是悄悄派人加以养护。
 
【古文】
 
女年转大。任当嫁处。时王愁忧。无余方计。便告吏臣。卿往推觅本是豪姓居士种者。今若贫乏。无钱财者。便可将来。吏即如教。即往推觅得一贫穷豪姓之子。吏便唤之。将至王所。王得此人。共至屏处。具以情状。向彼人说。我有一女。面状丑恶。欲求嫁处。未有俦类。闻卿豪族。今者虽贫。当相供给。幸卿不逆。当纳受之。
 
【白话】
 
女儿渐渐长大，到了该婚嫁的年龄。这时国王非常犯愁，又没有别的办法，只得吩咐臣下：你们去寻找一位原是豪门贵族种姓，现今却贫困无财的人，然后将他带来。臣下得到指令，立即四处寻觅，找到了一个贫穷的豪姓青年。就将他召唤到国王那里。国王得见此人，一起到隐蔽的地方，把情况如实对此人说明：“我有一个女儿相貌丑陋，想找夫家，现在还没找到合适的。听说你是豪族出身，现在虽然贫穷，但我可以接济你。如果有幸你不反对的话，就请接受她做你的妻子。”
 
【古文】
 
时长者子。长跪白言。当奉王敕。正使大王以狗见赐。我亦当受。何况大王遗体之女。今设见赐。奉命纳之。王即以女。妻彼贫人。为起宫殿。舍宅门閤 。令有七重。王敕女夫。自捉户钥。若欲出行。而自闭之。我女丑恶。世所未有。勿令外人睹见面状。常牢门户。幽闭在内。
 
【白话】
 
长者子长跪着答道：“谨遵王命！即使大王赐给我一条狗，我也会接受，何况是大王的亲生女儿呢。如果今天真的赐给我，我一定奉命接受。” 国王便将女儿嫁给这个穷人，并为他们建造宫殿，使住宅大门共有七重。国王嘱咐女婿：“你要自己掌管好门钥匙，如果要外出时，必须亲自把门锁好。我女儿相貌丑恶，世间少有，千万不要让外人看见她的形貌。”女婿便常常紧闭门户，将妻子幽禁在宅内。
 
【古文】
 
王出财货。一切所须。供给女婿。使无乏短。王即拜授。以为大臣。其人所有财宝饶益。与诸豪族共为课会。月月为更。会同之时。夫妇俱诣。男女杂会。共相娱乐。诸人来会。悉皆将妇。唯彼大臣。恒常独诣。众人疑怪。彼人妇者。傥 能端正。晖赫绝曜。或能极丑。不可显现。是以彼人。故不将来。今当设计往观彼妇。
 
【白话】
 
国王则拿出一切所需的财物供给女婿，使他无有缺乏，还把他封为大臣。此人拥有的财宝很多，常常和众豪族欢宴聚会，每月轮流坐庄。集会的时候，大家都是夫妇一同前往，男女混杂在一起共同娱乐。其他人来参加聚会都带着夫人，唯独这位大臣一直都是独自前来。众人十分疑惑纳闷，商量道：“他的妻子要么极为端庄美丽，光彩照人；要么极为丑陋，不可见人，所以他特意不带来。我们现在应当想办法去看看他的妻子。”
 
【古文】
 
即各同心。密共相语。以酒劝之。令其醉卧。解取门钥。使令五人往至其家开其门户。当于尔时。彼女心恼。自责罪咎。而作是言。我种何罪。为夫所憎。恒见幽闭。处在闇室。不睹日月及与众人。复自念言。今佛在世。润益众生。遭苦厄者。皆蒙过度。即便至心遥礼世尊。唯愿垂愍。到于我前。暂见教训。
 
【白话】
 
众人同有此心，悄悄商定后，就使劲劝他喝酒，将他灌醉睡在床上，就解下他的门钥匙，让五个人到他家开门进去。正在那个时候，金刚女心中懊恼，自责罪过而说道：“我种下什么罪孽，丈夫厌恶，一直被幽禁在暗室中，不能见到日月和他人。”转念又想：现今佛在世利益众生，遭受困苦的人都能蒙受救度。于是就诚心诚意地向世尊住的方向礼拜：恳请世尊悲愍，来到我面前，赐予少许教诲。
 
【古文】
 
其女精诚。敬心纯笃。佛知其志。即到其家。于其女前。地中踊出。现绀发相。令女见之。其女举头。见佛发相。倍加欢喜。欢喜情故。敬心极深。其女头发。自然细软。如绀青色。佛复现面。女得见之。见已欢喜。面复端正。恶相粗皮。自然化灭。佛复现身。齐腰以上。金色晃昱。令女见之。女见佛身。益增欢喜。用欢喜故。恶相即灭。身体端严。

犹如天女。奇姿盖世。无能及者。
 
【白话】
 
金刚女敬心深切，精诚所致，佛知道了她的愿望，便来到她家中，从她面前的地中踊出。一开始，佛显现天蓝色发相让金刚女得见。她一抬头看见佛的发相，倍加欢喜，由欢喜心而生敬意，恭敬心极深，金刚女的头发自然变得细软，如天蓝色。佛又露出端严的面相，金刚女看见后，心中欢喜，她的面相也跟着变得端庄秀丽，丑相与粗皮肤自然消失。佛又露出腰部以上的身相，金色明亮，让金刚女得见。她看见佛的金身，更加欢喜，因欢喜的缘故，自身恶相立即消失，身体端正庄严犹如天女，奇妙盖世无人能及。
 
【古文】
 
佛愍女故。尽现其身。其女谛察。目不曾眴 。欢喜踊跃。不能自胜。其女尽身。亦皆端正。相好非凡。世之希有。恶相悉灭。无有遗余。

佛为说法。即尽诸恶。应时逮得须陀洹道。女已得道。佛便灭去。
 
【白话】
 
佛怜愍她的缘故，就露出整个身相。金刚女细细观察，目不转睛，欢喜激动不能自禁。她整个身体也随即全都变得端正，美丽非凡世上稀有，丑恶的形相全都消失，没有一点余留。佛接着为她说法，她立即断尽恶念，当下获得须陀洹果。金刚女得道之后，佛便隐没离去。
 
【古文】
 
时彼五人。开户入内。见妇端正。殊特少双。自相谓言。我怪此人不将来往。其妇端正。乃至如是。观睹已竟。还闭门户。持其户钥。还彼人所系著本带。其人醒悟。会罢至家。入门见妇。端正奇妙。容貌挺特。人中难有。见已欣然。问是何人。女答夫言。我是汝妇。夫问妇言。汝前极丑。今者何缘端正乃尔。其妇具以上事答夫。我缘见佛故。受如是身。
 
【白话】
 
正在这时，那五个人开门进入房内，看见金刚女容貌端正殊妙无双，相互言道：“怪不得此人不把她带来，他的妻子竟然如此端正。”看完了，又把门关好，拿着钥匙回到那人醉卧的地方，照原样系在衣带上。那位大臣醒酒后，宴会结束后回家。刚进门看到一个端正奇妙容貌绝美的女人，人中难有，见了非常喜悦，便问她是什么人。金刚女回答说：“我是你的妻子啊！”丈夫又问道：“你以前特别丑，现在是什么原因如此端庄呢？”妻子便将先前发生的事告诉丈夫：“我因为见佛的缘故，才得到这样美妙的身体”。
 
【古文】
 
妇复白夫。我今意欲与王相见。汝当为我通其意故。夫受其言。即往白王。女郎今者。欲来相见。王答女婿。勿道此事。急当牢闭慎勿令出。女夫答王。何以乃尔。女郎今者。蒙佛神恩。已得端正。天女无异。王闻是已。答女婿言。审如是者。速往将来。即时严车。迎女入宫。王见女身端正殊特。欢喜踊跃。不能自胜。
 
【白话】
 
妻子又对丈夫说：“我现在很想与父王相见，你应该为我去通告一下”。丈夫听了她的话，就去禀报国王：“王女现在想来拜见父王。”国王回答女婿道：“不要和我说这件事。你应当严闭门户，小心别让她出来！” 女婿告诉国王：“为什么要这样呢？王女如今承蒙佛的威神恩德，已经变得端庄秀丽，如天女一般！”国王听了这话，对女婿说：“如果真是这样，就马上去把她带来”。立即备好车驾，迎取女儿入宫。国王见到女儿身貌端正非凡，欢喜激动，不能自禁。
 
【古文】
 
即敕严驾。王及夫人。女并女夫。共至佛所。礼佛毕讫。却住一面。时波斯匿王。跪白佛言。不审此女。宿殖何福。乃生豪贵富乐之家。复造何咎。受丑陋形。皮毛粗强。剧如畜生。唯愿世尊。当见开示。佛告大王。夫人处世。端正丑陋。皆由宿行罪福之报。
 
【白话】
 
即刻下令备车，国王、夫人、女儿和女婿一起来到佛前，顶礼佛后，退立一旁。然后波斯匿王跪着对佛说：“不知道这个女儿，以前种下什么样的福德，以至生在豪贵富乐之家？又因为造下什么罪业，感召形貌丑陋，皮肤毛发粗硬得酷似畜生？恳请世尊给我们开示。”佛告诉国王：“人生在世，端正或丑陋，都取决于前世所造的罪福。
 
【古文】
 
乃往过去久远世时。时有大国。名波罗奈。时彼国中。有大长者。财富无量。举家恒共供养一辟支佛。身体粗恶形状丑陋。憔悴叵看。时彼长者。有一小女。日日见彼辟支佛来。恶心轻慢。呵骂毁言。面貌丑陋。身皮粗恶。何其可憎。乃至如是。
 
【白话】
 
过去久远以前，有一个名为波罗奈的大国，当时国中有一位大长者，拥有无量财富，全家一直供养着一位辟支佛。这位辟支佛身体粗恶，形状丑陋，憔悴难看。这位长者有一个小女儿，天天看见辟支佛往来，以恶心轻慢，呵骂诋毁道：‘瞧你面貌丑陋，身皮粗恶，怎么这样令人厌憎呀！’
 
【古文】
 
时辟支佛。数至其家。受其供养。在世经久。欲入涅槃。为其檀越。作种种变。飞腾虚空。身出水火。东踊西没。西踊东没。南踊北没。北踊南没。坐卧虚空。种种变现。咸使彼家睹见神足。即从空下。还至其家。长者见已。倍怀欢喜。其女即时悔过自责。唯愿尊者。当见原恕。

我前恶心。罪舋 过厚。幸不在怀。勿令有罪。时辟支佛听其忏悔。
 
【白话】
 
辟支佛多次到他们家中接受供养，在世日久，想趋入涅槃，便为施主显现种种神变：飞腾虚空、身上发出水、火、东踊西没、西踊东没、南踊北没、北踊南没、在虚空中或坐或卧……示现了种种神变。让他们全家人都亲眼目睹神变后，便从空中下来，回到他们家中。长者见到后，倍加欢喜，他的小女也立即悔过自责道：‘恳请尊者宽宥原谅，我以前心怀恶念，罪过深重。希望您不要在意，不要让我有罪业。’当时辟支佛接受了她的忏悔。”
 
【古文】
 
佛告大王。尔时女者今王女是。由其尔时恶不善心。毁呰贤圣辟支佛故。自造口过。于是以来。常受丑形。后见神变。自改悔故。还得端正。英才越群。无能及者。由供养辟支佛故。世世富贵。缘得解脱。如是大王。一切众生有形之类。应护身口。勿妄为非。轻呵于人。
 
【白话】
 
佛告诉国王：“当时的小女就是如今的王女。由于她那时心怀不善，诋毁圣者辟支佛，自己造下了口业，从那时起常常感受形貌丑陋的果报。因为后来看见辟支佛的神变，自己作了改正忏悔，所以又能变得端正，英才超群无人能及。由于供养辟支佛的缘故，感得世世富贵，有缘得到解脱。大王！一切有形体的众生，都应当好好守护自己的身口，不要胡作非为，轻蔑责骂别人。”
 
【古文】
 
尔时王波斯匿。及诸群臣。一切大众。闻佛所说因缘果报。皆生信敬。自感佛前。以是信心。有得初果。至四果者。有发无上平等意者。

复有得住不退转者。咸怀渴仰。敬奉佛教。欢喜遵承。皆共奉行。
 
【白话】
 
当时波斯匿王以及诸群臣、一切大众，听到佛所说因缘果报，都心生信敬，深受感动，在佛前，以此信心，有的证得初果乃至有的证得四果，有的发起无上平等心，还有的住于不退转位。大家都心怀渴望和敬仰，恭敬地奉行佛陀的教授，欢喜接受，全部奉行。
 

 

 

 

 
## 金财因缘品第八
 

 
【古文】
 
如是我闻。一时佛在舍卫国祇树给孤独园。与尊弟子千二百五十人俱。尔时城中。有大长者。长者夫人。生一男儿。名曰金财。其儿端正殊特。世之少双。是儿宿世。拳手而生。
 
【白话】
 
如是我闻：一时，佛住在舍卫国祇树给孤独园，与大弟子千二百五十人在一起。当时城中有一位大长者，他的夫人生了一个男儿，取名金财。这孩子端正非凡，世上少有，此儿宿世握着拳头而出生。
 
【古文】
 
父母惊怖。谓之不祥。即披儿两手。观其相好。见二金钱在儿两手。父母欢喜。即便收取。取已故处续复更生。寻更取之。复生如故。如是勤取金钱满藏。其儿手中。未曾有尽。
 
【白话】
 
父母感到惊恐，以为不吉祥，就掰开孩子的双手，看看手相如何，结果见到在他的两手中有二枚金钱。父母很高兴，就收起来。拿走后在原处又出现两枚金钱，随即又拿走，结果依然如前出现金钱。就这样不断地收取，金钱堆满了仓库，孩子手中仍取之不尽。
 
【古文】
 
儿年转大。即白父母。求索出家。父母不逆。即便听之。尔时金财。往至佛所。头面作礼。而白佛言。唯愿世尊。当见怜愍。听我出家。得在道次。佛告金财。听汝出家。蒙佛可已。于时金财。即剃须发。身著袈裟。便成沙弥。
 
【白话】
 
男孩长大后，就向父母请求出家，父母没有反对，当下就同意了。于是金财来到佛前，以头顶礼后对佛说：“恳请世尊怜愍，允许我出家进入修道的行列。”佛告诉金财：“同意你出家！”得到佛的许可，金财立即剃除须发，身披袈裟，成了沙弥。
 
【古文】
 
年已满足。任受大戒。即合众僧当受具足。临坛众僧。次第为礼。其作礼时。两手拍地。当手拍处。有二金钱。如是次第。一切为礼。随所礼处。皆有金钱。受戒已竟。精勤修习。得罗汉道。
 
【白话】
 
到了能够受持比丘戒的年龄后，就聚集僧众为他授比丘戒。对每位到坛场的僧众，他依次施礼，每当顶礼时，两手按地，就在手触地的地方，就出现两枚金钱。就这样依次礼拜所有僧众，在施礼之处，都有金钱出现。受戒完毕，他精勤修习正法，证得阿罗汉果。
 
【古文】
 
阿难白佛。不审世尊。此金财比丘。本造何福。自生已来。手把金钱。唯愿世尊。当见开示。佛告阿难。汝当善思。我今说之。阿难对曰如是。诺当善听。
 
【白话】
 
阿难对佛说：“世尊，不知这位金财比丘以前造了什么福德，从出生以来，手中就自然握着金钱？恳请世尊为我们开示。”佛告诉阿难：“你

应好好思惟，我现在就讲述他的因缘。”阿难说：“是的，我会认真谛听。”
 
【古文】
 
佛言。乃往过去九十一劫。时世有佛。名毗婆尸。出现于世。正法教化。度脱众生。不可称数。佛与众僧。游行国界。时诸豪富长者子等。施设饮食。供养彼佛及弟子众。尔时有一贫人。乏于财货。常于野泽。取薪卖之。值时取薪卖得两钱。见佛及僧受王家请。欢喜敬心。即以两钱。施佛及僧。佛愍此人。即为受之。
 
【白话】
 
佛说：“在九十一劫以前，有一位名为毗婆尸的佛陀出现在世间，以正法教化众生，得度者不计其数。佛与僧众在各国间游化，当时那些豪富长者的子弟们都置办精美的饮食，供养佛及众弟子。有一位穷人，没什么财物，常在山野中砍柴卖钱维生。当时正赶上他卖柴得到二钱，看见佛和僧众接受国王的迎请，非常欢喜，生起恭敬心，就用这二钱供养佛和僧众。佛怜愍此人，接受了他的供养。”
 
【古文】
 
佛告阿难。尔时贫人。以此二钱。施佛及僧故。九十一劫。恒把金钱。财宝自恣。无有穷尽。尔时贫人者。金财比丘是也。正使其人未得

道者。未来果报。亦复无量。是故阿难。一切众生。皆应精勤布施为业。
 
【白话】
 
佛告诉阿难：“那位穷人因为当时以二钱供养佛及僧众，感得九十一劫中手里恒时握着金钱，财宝随意享用，无有穷尽。当时的那位穷人，就是现在的金财比丘。假使他不得道果，未来的果报也是无量无边。所以阿难，一切众生都应当精勤修习布施作为正业。”
 
【古文】
 
尔时阿难。及众会者。闻佛所说。皆悉信解。有得须陀洹果者。斯陀含 。阿那含 。阿罗汉 者。有发无上正真道意者。复有得住不退地者。一切众会。闻佛所说。欢喜奉行。
 
【白话】
 
阿难及与会大众听了佛陀所说的因缘后，都信受理解。有的证得须陀洹果，有的证得斯陀含、阿那含、阿罗汉果，有的发起无上正真道心，还有的住于不退地。一切与会大众，闻佛所说，欢喜奉行。
 

 

  

  

 
## 华天因缘品第九
 

 
如是我闻。一时佛在舍卫国祇树给孤独园。与大比丘众千二百五十人俱。尔时国内。有豪（富）长者。生一男儿。面首端正。其儿生已。家内自然。天雨众华。积满舍内。即字此儿。名弗波提婆。此言花天。
 
【白话】
 
如是我闻：一时，佛住在舍卫国祇树给孤独园，与一千二百五十大比丘僧众在一起。当时国内有一位富贵长者，生了一个面貌端正的男儿。这个孩子出生的时候，家中自然天降鲜花，积满房屋。于是给他起名为弗波提婆（汉语“花天”）。
 
【古文】
 
儿年转大。往至佛所。见佛颜容相好无比。见已欢喜。心自思惟。我生处世。得值圣尊。今当请佛及诸众僧。即前白佛言。唯愿世尊。及与众僧。明日屈意。临适鄙家。受少蔬食。因见福度。佛知其根。即时受请。
 
【白话】
 
此儿长大后，前往佛的所在地，见到佛的容貌相好无比，心生欢喜，暗自思量：“我生在这个世上，有幸值遇圣尊，应当请佛及僧众应供。” 于是上前对佛说：“恳请世尊及僧众明日屈驾光临我家，受用少许的斋食，也让我们因此而得到福报和度化。”佛知道他往世的善根，当即接受了邀请。
 
【古文】
 
于时华天。还至其家。明日食时。佛与众僧。往至其家。华天即化作宝床座。遍其舍内。整设严饰。佛及众僧。即坐其座。华天欲须种种饮食。其人福德自然而办。佛与众僧。食已摄钵。广为华天。具说诸法。

华天合家。得须陀洹。
 
【白话】
 
之后，花天回到家中。第二天吃饭的时候，佛与僧众前往他家。花天就变化出珍宝床座，遍满整个屋内，既整齐又庄严。佛与僧众便坐到宝座上。花天想要的种种饮食，凭借自己的福德力自然成办。佛与僧众食罢收钵，为花天等人广说种种法要。花天全家都证得须陀洹果。
 
【古文】
 
于时华天。即辞父母。求索出家。为佛弟子。父母听之。即至佛所。稽首佛足。求作比丘。禀受佛教。佛听入道。赞言善来比丘。须发自堕。

袈裟着身。即成沙门。遵修佛教。逮得罗汉。
 
【白话】
 
然后花天辞别父母，请求出家成为佛的弟子。父母同意了他的请求，花天便来到佛前，顶礼佛足，请求成为比丘，领受佛的教导。佛同意他出家，赞说：“善来比丘！”于是须发自落，袈裟披身，立即成为沙门。

他遵循佛的教导认真修行，获得阿罗汉果位。
 
【古文】
 
尔时阿难。见斯事已。往至佛所。长跪白言。世尊。是华天比丘。本植何福。而得如是自然天华。又能化作床座饮食。世尊。当为决散此疑。
 
【白话】
 
阿难见到这件事，来到佛前，长跪着请问：“世尊，这位花天比丘以前种下什么福德，而得到出生时自然降下天花的善报，又能变化出床座、饮食？世尊，请您为我们解除这个疑惑。”
 
【古文】
 
佛告阿难。欲知善听。过去有佛。名毗婆尸。出现于世。度脱众生。时诸众僧。游行聚落。到诸豪族。皆悉供养。时有一人。贫无钱财。见僧欢喜。恨无供养。即于野泽。采众草华。用散众僧。至心作礼。于是而去。佛告阿难。尔时贫人。供散华者。今此华天比丘是也。
 
【白话】
 
佛告诉阿难：“想知道的话，当仔细聆听。从前有一位名为毗婆尸的佛陀出现于世间，度脱众生。当时僧众们在各村落间云游教化，每到豪贵之家，都受到供养。有一个人十分贫穷，没有钱财，见到僧众，心中欢喜，但苦于自己没有供品，就在山野中采集众多花草，撒向僧众以作供养。并且至心恭敬顶礼，然后才离去。”佛告诉阿难：“当时那位散花供养僧众的人，就是现在的花天比丘。
 
【古文】
 
由其过去世用信敬心。采华散僧至心求愿。九十一劫。所生之处。身体端正。意有所须。欲得饮食坐卧之具。寻时如念。自然而至。缘斯之福。自致得道。是故阿难。一切众生。莫轻小施以为无福。犹如华天。

今悉自得。尔时阿难。及诸众会。闻佛所说。欢喜奉行。
 
【白话】
 
由于他往昔满怀敬信，采集花草供养僧众并至心求愿，九十一劫中转生任何地方，都感得身体端正，想要的东西，比如饮食、坐具、卧具等，随即就如念自然到来。并且以此福缘，使自己得道。所以阿难，一切众生都不要轻视微薄的供施，以为无有福德。实际上如同花天那样，应得福果现在都已得到。”尔时阿难，及与会大众，闻佛所说，欢喜奉行。
 

## 宝天因缘品第十
 

 
如是我闻。一时佛在舍卫国祇树给孤独园。尔时有长者。生一男儿。当尔之时。天雨七宝。遍其家内。皆令积满。即召相师。占相此儿。相师睹已。见其奇相。答长者言。儿相殊特。长者闻已。心怀欢喜。即语相师。当为立字。相师问曰。此儿生时。有何瑞应。长者答曰。此儿生时。天雨七宝。满我家内。相师答曰。是儿福德。当为立号为勒那提婆。

（此言宝天。）
 
【白话】
 
如是我闻：一时，佛住在舍卫国祇树给孤独园。当时有一位长者生一男儿，出生之时，天上如雨般降下七宝，遍满他的家中。长者召请相师为此儿占相，相师看后，见他相貌奇特，就对长者说：“你儿子的长相非同寻常。”长者听后心中欢喜，就叫相师为他取个名字。相师问：“此儿出生时有什么瑞相？”长者答道：“此儿生时天降七宝，遍满我的家中。” 相师答道：“这是孩子的福德所致，应当给他起名为勒那提婆（汉语“宝天”）。”
 
【古文】
 
儿年转大。才艺博通。闻佛神圣奇德少双。心怀注 仰。贪欲出家。即辞父母。往诣佛所。头面作礼。而白佛言。唯愿世尊。听我出家。佛即听许。善来比丘。须发自堕。法衣在身。佛为说法。即得罗汉。
 
【白话】
 
此儿渐渐长大，才学技艺广博通达。听说佛陀是大圣者，妙德无双，心怀敬仰，渴望出家。于是他辞别父母，来到佛前，以头顶礼后对佛说：

“恳请世尊允许我出家。”佛便答应道：“善来比丘！”于是须发自堕，法衣披身。佛为他说法，他立即得到阿罗汉果位。
 
【古文】
 
阿难白佛。不审世尊。此宝天比丘。本作何福。而当生时。天雨众宝。衣食自然。无有乏短。佛告阿难。过去世时。有毗婆尸佛。出现于世。度脱众生。不可计数。尔时众僧。游行村落。时彼村中。有诸居士。共请众僧。种种供养。时有贫人。虽怀喜心。家无财宝供养之具。便以一把白石圆珠。用散众僧。发大誓愿。
 
【白话】
 
阿难问佛：“世尊，不知道这位宝天比丘以前作什么福德，在他出生之时天降众宝，衣食自然而得无有短缺？”佛告诉阿难：“在过去世时，有位毗婆尸佛出现于世间，度脱的众生不可计数。当时僧众们在村落间游化，那些村子中有众居士共同斋请僧众，作种种供养。有一个穷人虽然心怀欢喜，但家中没有财宝等供养物具。他便用一把像珍珠一样的白石子撒向僧众作供养，并发了广大誓愿。”
 
【古文】
 
佛告阿难。尔时贫人珠供养者。今此宝天比丘是也。由其过去用信敬心持白石圎珠散众僧故。乃至九十一劫。受无量福。多饶财宝。衣食自然。无有乏短。缘于尔时有信敬心。今遭我世。得道果证。
 
【白话】
 
佛告诉阿难：“当时那位用石珠供养僧众的穷人，就是现在的这位宝天比丘。因为他过去以敬信心拿像珍珠的白石撒向僧众作供养的缘故，以至九十一劫中感受无量福报，拥有广大财宝，自然获得衣食，没有缺乏。因为当时他有敬信心，现在逢遇我出世说法，证得道果。”
 
【古文】
 
尔时众会。闻佛所说。自生信心。有得初果。乃至第四果者。复有发心住不退转。尔时众会。闻佛所说。欢喜奉行
 
【白话】
 
当时与会大众，闻佛所说，生起很大信心，有的证得初果乃至有的证得第四果，还有的发起大心、住于不退转地。尔时众会，闻佛所说，欢喜奉行。
 

 

 

 
## 羼提波羅因缘品第十一
 

 
如是我闻。一时佛在罗阅祇竹园林中止。尔时世尊。初始得道。度阿若憍陈如等。次度郁毗罗迦叶兄弟千人。度人渐广。蒙脱者众。
 
【白话】
 
如是我闻：一时，佛住在罗阅祇竹园林中。当时世尊刚刚成佛，先度化阿若憍陈如等五人，其次度化郁毗罗迦叶兄弟千人，度化的事业越来越广，得到解脱的人也越来越多。
 
【古文】
 
于时罗阅祇人。欣戴无量。莫不赞叹。如来出世。甚为奇特。众生之类。咸蒙度苦。又复叹美憍陈如等。及郁毗罗众。诸大德比丘。宿与如来有何因缘。法鼓初振。特先得闻。甘露法味。独先服尝。时诸比丘。

闻诸人民之所称宣。即具以事。往白世尊。
 
【白话】
 
当时罗阅祇人非常欢喜、感戴，无不赞叹如来出世极为神奇，众生都得以解脱痛苦，又赞美憍陈如及郁毗罗等人，不知这些大德比丘们往昔与如来有什么因缘，以至能在如来法鼓初振之时，最先听到，并最先

品尝佛的甘露法味。诸比丘听到众人的赞扬，就对佛详细讲了这件事。
 
【古文】
 
佛告之曰。乃往过去。与此众辈。有大誓愿。若我道成。当先度之。诸比丘闻已。复白佛言。久共誓愿。其事云何。唯垂哀愍。愿为解说。
 
【白话】
 
佛告诉他们说：“我在过去对这些人发过大誓愿：倘若我成就佛道，一定先度脱他们。”诸比丘听后又对佛说：“您很久以前与他们有过誓愿，这到底是怎么回事呢？恳请世尊怜愍，为我们解说。”
 
【古文】
 
佛告（诸）比丘。谛听谛听。善思念之。乃往久远无量无边不可思议阿僧祇劫。此阎浮提。有一大国。名波罗奈。当时国王。名为迦梨。尔时国中。有一大仙士。名羼提婆羅。与五百弟子。处于山林。修行忍辱。于时国王与诸群臣夫人婇女。入山游观。王时疲懈。因卧休息。诸婇女辈。舍王游行。观诸花林。见羼提婆羅端坐思惟。敬心内生。即以众花而散其上。因坐其前。听所说法。
 
【白话】
 
佛告诉诸比丘：“谛听谛听，好好思惟。无量无边不可思议阿僧祇劫以前，此阎浮提中有一个名为波罗奈的大国，国王名叫迦梨。那时国中有一个名为羼提婆罗的大仙人，与五百弟子住在山林中修行忍辱。有一次，国王与众大臣、夫人、宫女进山游玩，国王感到疲倦困乏，便睡下休息。那些宫女们离开国王去观赏花树，看到羼提波梨端坐思惟，心里生起敬信，就用许多鲜花撒在他身上作供养，然后坐在他面前听法。
 
【古文】
 
王觉顾望。不见诸女。与四大臣。行共求之。见诸女辈坐仙人前。寻即问曰。汝于四空定。为悉得未。答言未得。又复问曰。四无量心。汝复得未。答言未得。王又问曰。于四禅事。汝为得未。犹答未得。王即怒曰。于尔所功德。皆言未有。汝是凡夫。独与诸女。在此屏处。云何可信。
 
【白话】
 
国王醒来四下观望，不见诸宫女，便与四位大臣到处寻找。看见宫女们坐在仙人面前听法，就随即问道：‘你已经得到所有四空定了吗？’ 仙人答道：‘没有得到。’国王又问：‘你得到四无量心了吗？’仙人答道：

‘没有得到。’国王又问：‘你得到四禅了吗？’仙人仍然回答：‘没有得到。’国王于是大怒道：‘对于这些功德，你都说没有，那你只是个凡夫俗子罢了！独自与众女子在隐蔽处，让人如何相信你的清白呢？’
 
【古文】
 
又复问曰。汝常在此。为是何人。修设何事。仙人答曰。修行忍辱。王即拔剑。而语之言。若当忍辱。我欲试汝。知能忍不。寻割其两手。而问何 人。犹言忍辱。复断其两脚。复问之言。故言忍辱。次截其耳鼻。颜色不变。犹称忍辱。尔时天地。六种震动。时仙人五百弟子。飞于虚空。而问师言。被如是苦。忍辱之心。不忘失耶。
 
【白话】
 
接着又问道：‘你一直在这里，到底是什么人？修行什么法？’仙人答道：‘修行忍辱。’国王就拔出宝剑对他说：‘如果你能忍辱，我想考验你一下，就知道你是不是真的能忍了。’于是割掉他的两只手，然后问他能忍吗，仍回答可以忍辱。接着又截断他两脚，继续问他，仍说可以忍辱。再割掉他的耳鼻，仙人面色不变，依然说可以忍辱。这时天地六种震动，仙人的五百弟子在虚空中飞来，问师父说：‘承受如此的痛苦，忍辱心没有忘失吗？’
 
【古文】
 
其师答言。心未变易。王乃惊愕。复更问言。汝云忍辱。以何为证。


 
仙人答曰。我若实忍。至诚不虚。血当为乳。身当还复。具言已讫。血寻成乳。平完如故。王见忍证。倍怀恐怖。咄我无状。毁辱大仙。唯见垂哀受我忏悔。仙人告曰。汝以女色。刀截我形。吾忍如地。我后成佛。

先以慧刀。断汝三毒。
 
【白话】
 
师父答道：‘我的心没有改变。’国王这才惊愕不已，进一步问道：

‘你说能忍辱，以什么作为证明？’仙人答道：‘我如果真的能忍辱，至诚不虚，则愿鲜血变成乳汁，身体恢复如初。’他的话刚说完，血即变成乳汁，身体完好如初。国王见到他忍辱的验证后，心中十分恐怖，说道：

‘怪我无缘无故伤害、侮辱大仙人，恳请哀悯接受我的忏悔。’仙人告诉他：‘你因为执著女色，用刀割截我的身体，我的忍辱如同大地毫不动摇。

愿我以后成佛时，最先以智慧刀断除你的三毒烦恼。’
 
【古文】
 
尔时山中。诸龙鬼神。见迦梨王枉忍辱仙人。各怀懊恼。兴大云雾。雷电霹雳。欲害彼王。及其眷属。时仙人仰语。若为我者。莫造伤害。

时迦梨国王。忏悔之后。常请仙人。就宫供养。
 
【白话】
 
当时山中诸龙鬼神看见迦梨王冤枉伤害忍辱仙人，个个心中恼怒，大兴云雾、雷电、霹雳，想要加害国王和他的眷属。这时仙人高声说道：

‘如果真是为我好，请切莫伤害他们。’迦梨王忏悔后，经常请仙人入宫接受供养。
 
【古文】
 
尔时有异梵志徒众千人。见王敬待羼提婆羅。甚怀妒忌。于其屏处坐。以尘土粪秽。而以坌 之。尔时仙人。见其如是。即时立誓。我今修忍。为于群生。积行不休。后会成佛。若佛道成。先以法水。洗汝尘垢。除汝欲秽。永令清净。
 
【白话】
 
当时有一千个异教梵志徒，看见国王恭敬对待羼提婆罗，十分妒忌，在他于隐蔽处安坐时，便用尘土粪秽撒在他身上。仙人看见他们这样做，当下立誓道：‘我如今修行忍辱，是为了一切众生，如此不断地积累善行，以后一定会成佛。倘若成就了佛道，最先用法水洗去你们的尘垢，除尽你们的贪欲粪秽，令其永远清净。’”
 
【古文】
 
佛告比丘。欲知尔时羼提婆羅者。则我身是。时王迦梨及四大臣。今憍陈如等五比丘是。时千梵志尘坌我者。今郁卑罗等千比丘是。我于尔时。缘彼忍辱誓当先度。是故道成。此等之众。先得度苦。时诸比丘。

闻佛所说。叹未曾有。欢喜奉行。
 
【白话】
 
佛告诉众比丘：“要知道当时的羼提婆罗，就是我自己；当时的迦梨王及四位大臣，就是现在的憍陈如等五位比丘；当时以尘秽撒向我的一千梵志，就是现在的郁卑罗等一千比丘。我在当时，以他们为缘而修忍辱，并且发誓要先度脱他们，所以成佛后，他们这些人最先得以度脱苦难。”众比丘闻佛所说，感叹前所未有，欢喜奉行。
 

 

 

 

  

  
## 慈力王血施缘品第十二
 

 
【古文】
 
如是我闻。一时佛在舍卫国祇桓中止。尔时尊者阿难。于中食后。林间坐禅。而自思惟。如来兴世。甚为奇特。众生之类。皆蒙安乐。又思惟。憍陈如等五尊比丘。种何善本。依何因缘。法门初开。而先得入。法鼓始振。独先得闻。甘露法降。特先蒙润。念是事已。从坐处起。往至佛所。具以所念。而用白佛。
 
【白话】
 
如是我闻：一时，佛住在舍卫国祇桓精舍中。有一次尊者阿难吃过午饭后，在林间坐禅，暗自思惟：“如来出现世间非常奇妙，许多众生都由此得到安乐。”又想到：“憍陈如等五位比丘前世种下什么善根，依靠什么因缘，在法门初开时最先得入；法鼓刚刚敲响时唯独他们最先听到；甘露妙法降下时最先蒙受滋润？”想到这里，他从坐处站起来到佛前，将自己刚才所想都禀告佛陀。
 
【古文】
 
佛告之曰。憍陈如等。先世于我。实有因缘。过去世时。我以身血。充其饥渴。令得安隐。是故今身。先得我法。用致解脱。贤者阿难。重

白佛言。过去以血济其饥乏。其事云何。愿具开示。并令众会咸得解了。
 
【白话】
 
佛告诉他：“憍陈如等在往世和我的确有因缘。过去世中，我曾用身上的血为他们充饥止渴，令其得到安乐。所以今世他们先得到我的教法，以至于获得解脱。”贤者阿难又对佛说：“过去您用血解除他们的饥乏，究竟是怎么回事呢？希望世尊详细开示，使大众都得以明了。”
 
【古文】
 
佛告之曰。过去久远阿僧祇劫。此阎浮提。有大国王。名弥佉罗拔罗。此言慈力。领阎浮提八万四千小国。王有二万夫人一万大臣。王有慈悲。具四等心。恒愍一切。未曾懈厌。常以十善。教诲民庶。四方钦慕王所化治。国土安乐。莫不庆赖。
 
【白话】
 
佛告诉他说：“久远阿僧祇劫以前，此阎浮提有一位名叫弥佉罗拔罗

（汉语为“慈力”）的大国王，统领阎浮提八万四千小国王，有两万夫人、一万大臣。国王慈悲为怀，具备慈、悲、喜、舍四无量心，恒时悲愍一切众生，从不厌烦、懈怠，并且经常以十善法教诲百姓。四方民众都敬仰国王的教化和统治，国家安乐，人民无不欢喜地依赖他。
 
【古文】
 
诸疫鬼辈。恒噉人血气。用自济活。尔时人民。摄身口意。敦从十善。众邪恶疫。不敢侵近。饥羸困乏。瘦悴无力。时五夜叉。来至王所。我等徒类。仰人血气。得全身命。由王教导。咸持十善。我等自是无复饮食。饥渴顿乏。求活无路。大王慈悲。岂不矜愍。
 
【白话】
 
众多疫鬼平常都以食人血气为生，当时人民严护身口意，勉力遵从十善，使得那些邪恶疫鬼不敢接近侵犯，各个饥弱困乏，消瘦无力。于是有五个夜叉来到国王那里，说道：‘我们这类众生，依赖食人的血气才得以维生。由于国王的教导，人民都行持十善，我等从此再也得不到饮食，饥渴困乏，无法活命。大王慈悲为怀，怎么就不怜愍我们呢？’
 
【古文】
 
王闻是语。甚怀哀伤。即自施脉。刺身五处。时五夜叉。各自持器。来承血饮。饮血饱满。咸赖王恩。欣喜无量。王复告曰。汝若充足。念修十善。我今以身血。济汝饥渴。令得安隐。后成佛时。当以法身戒定慧血。除汝三毒诸欲饥渴。安置涅槃安隐之处。
 
【白话】
 
国王听了这些话，感到非常哀伤，就自己刺穿身上的五处血脉，让五夜叉各自拿着容器来盛血饮用。喝饱血后，他们都因仰赖国王的恩惠，感到无比欢喜。国王又告诫他们：‘你们如果已经饱足，应该念修十善法，我如今用身血来救济你们的饥渴，使你们得到安乐。以后我成佛时，一定用法身的戒定慧功德之血，解除你们三毒诸欲的饥渴，将你们安置在涅槃安乐之处。’
 
【古文】
 
阿难。欲知尔时慈力王者。今我身是。五夜叉者。今憍陈如等五比丘是。我世世誓愿。许当先度。是故我初说法。闻便解脱。贤者阿难。

及诸众会。闻佛所说。咸增敬仰。欢喜奉行。
 
【白话】
 
阿难！要知道当时的慈力王，就是我自己；那五个夜叉，就是现在的憍陈如等五比丘。我世世发下誓愿，让他们先得度化，所以我最初说法时，他们听到后便得到解脱。” 贤者阿难及与会大众闻佛所说，都更加敬仰，欢喜奉行。
 

 

 
## 降六师缘品第十三
 

 
【古文】
 
如是我闻。一时佛在王舍城竹园之中。与千二百五十比丘俱。时洴沙王。已得初果。信敬之心倍复隆厚。常设上妙四事 所须。供养于佛及比丘僧。乐人同善。志兼劝导。
 
【白话】
 
如是我闻：一时，佛住在王舍城竹园中，与一千二百五十位比丘在一起。当时洴沙王已得证初果，信奉崇敬之心愈加深厚，常置办上等的四种所须资具供养佛及比丘僧众。他希望众人都共同行持善法，所以决心一并加以劝化。
 
【古文】
 
国有六师 。富兰那等。先素出世。邪见倒说。诳惑民庶。迷冥之徒。信服邪教。众类广布。恶党遍满。时王有弟。敬奉六师。信惑邪倒。

谓其有道。竭家之货。供给无乏。
 
【白话】
 
国内有富兰那等六位外道邪师，先已出世，以邪见谬论欺惑大众。痴迷者信仰这些邪教，徒众党羽遍布四方。国王有个弟弟十分敬奉六师，

迷信这些邪见谬论，认为六师有道行，竭尽家财供养，使他们无有缺乏。
 
【古文】
 
佛日初出。慧流肇润。无心拔擢。没在重网。兄王洴沙。甚爱重之。殷勤方便。晓令奉佛。弟执邪理。不从王教。数数敕令请佛供养。弟白兄王。我自有师。不能复往奉事瞿昙。然王有教理无有违。当设大会不限来众。若其自至。我当与食。
 
【白话】
 
佛陀如日刚刚出世，智慧法流开始滋润众生。王弟却无心接受救拔，自甘陷于重重迷网中。兄长洴沙王对他十分爱重，想尽办法劝晓他信佛，其弟坚持邪见，不服从国王的教诲。国王多次命令他迎请供养佛陀，其弟对兄长说：“我有自己的师父，不能再去承事瞿昙。不过兄王下了命令，也理当不能违背。应当举办一次大聚会，不限制来者身份，如果他们主动到来，我将供给他们饮食。”
 
【古文】
 
许王之后办设供具。饶敷床座。事讫设会。遣人往唤。六师之徒。寻皆来集。坐于上位。怪佛及僧不自来至。即往白王。王前数数。敕请瞿昙。今为设会。日时欲至。如何不来。王告弟言。汝虽不能躬自往请。可遣一人白于时到。王弟受教遣人白。时佛与大众。来至会所。见诸六师先坐上座。佛与众僧。次第而坐。
 
【白话】
 
答应国王后，便开始置办供品，铺设许多座位。准备就绪立即召开大会，派人去召请。六师徒众不久纷纷来到，坐在上位。王弟责怪佛及众僧没有主动前来，就去禀告国王：“大王先前多次令我斋请瞿昙，如今已为他们举办大会，时间快到了，为什么还不来呢？”国王告诉弟弟道：

“你即使不能亲自去迎请，但也可派个人对他们说时间已到。”王弟接受教诲，派人去说。于是佛陀与僧众来到会所。看见六师等人已先坐在上首，便接着依次坐下。
 
【古文】
 
佛以神足。令此六师合其徒类。忽在下行。六师情耻。各起移坐。坐定自见。还在其下。如是再三。移坐就上。犹自见身。乃在下末。更无力能。俛 仰而坐。
 
【白话】
 
佛以神足通，使六师及徒众突然退至下位。六师感到耻辱，各自起身移至上座，坐定后发现自己仍在下位。就这样三次移身至上座，结果还是见到自己坐在下位，再也无能为力，只得垂头丧气而坐。
 
【古文】
 
檀越行水。至上座前。佛语施主。先与汝师。担水往师前。即举罐。罐口自闭。其水不下。还往佛前。从佛作次。尔乃水出。咸得洗手。洗手既竟。次当咒愿 。檀越捉食。在上座前。佛语檀越。本 不为我。往汝师前。自令咒愿。受教寻往。至六师所。六师口噤。不得出言。但各举手。遥指于佛。佛便咒愿。梵音声畅。
 
【白话】
 
施主依次供水来到上座前，佛对施主说：“先给你的师父。”他便端水到六师前，刚举起罐，但罐口却自行封闭，水倒不下来。于是还回到佛陀座前，从佛开始依次供水，水才能倒出，众人都得以洗手。洗手已毕，接着应当做咒愿。施主拿着食物来到上座前。佛对施主说：“不应从我开始，先往你师父的座前，请他做咒愿吧！”施主听后便去六师那里。六师这时却不能张口，说不出话来，只得纷纷举手遥指佛陀。于是佛便做咒愿，梵音优美流畅。
 
【古文】
 
咒愿既竟。次当行食。欲随上座。作次付之。佛又告言。先与汝师。即便持食。从六师付。食皆忽上。住虚空中。各当其上。取不可得。行食与佛并僧遍讫。食乃还下。各在其前。佛与众僧。一切食讫。澡漱还坐。
 
【白话】
 
咒愿已毕，接着应当依次供食。施主想从上座开始次第奉献，佛又告诉他：“先给你的师父。”于是就拿着食物从六师开始奉献。食物却突然都上升安住在虚空中，恰好停在各人上方，却无法取到。等到给佛陀及僧众都供完食品后，空中的食物才落在六师各自面前。佛及僧众、一切会众吃过后，洗漱还座。
 
【古文】
 
次当说法。佛语檀越。令汝师说。寻请六师。六师复噤。但各同时。举手指佛。于是如来。广为众会。出柔软音。畅演法性。分别义理。应适众情。闻佛说法。咸得开解。洴沙王弟。得法眼净 。其余众人。或得初果。至第三果。出家尽漏。发无上心。住不退地。随心所务。悉得其愿。各乃识真。信敬三宝。薄贱六师。舍不承供。
 
【白话】
 
接着应当讲法。佛对施主说：“让你的师父先说。”于是请六师说法。他们又不能张口，只得同时举手指佛。于是如来用柔软的声音，广为在场众人畅演法性，解析义理，非常相应众人根机。众人闻佛说法后，都得以解悟法理。洴沙王的弟弟得法眼净，其余众人得初果至三果不等，有的出家尽漏，有的发起无上心，有的住于不退地，随心所求各得所愿。众人由此认识了真相，信敬三宝，轻贱六师，舍弃他们不再承事供养。
 
【古文】
 
于是六师。甚怀恼恚。各至闲静。求学奇术。天魔波旬。惧其情怯。不能宣布恶邪之毒。即下化作六师之形。于一人前。现五人术。飞行空中。身出水火。分身散体。百种现变。
 
【白话】
 
于是六师非常恼恨，分别去闲静地求学奇异的法术。天魔波旬害怕他们产生畏惧心理，不能继续宣扬邪恶的流毒，就从天而下化作六师的形相，分别于一人前显现其他五人的法术。他们飞行空中，身出水火，分散身体，示现上百种变化。
 
【古文】
 
愚痴之徒。更相恃赖。忿前见辱亡失供养。六师悉集。各共议言。我曹技能。不减瞿昙 。缘前一辱。众心离散。比来众师。神术显变。今察奇妙。足任伏彼。当诣国王求决胜负。作议已定。即诣王所。自说智能神化灵术。贪共沙门。讲格奇变。对试之后。可否自现。
 
【白话】
 
六师等人愚昧无知，从而更加互相信赖，对先前遭受耻辱、失去供养的事愤恨不平。他们集会商议道：“我们的法术并不亚于瞿昙，只因先前遭受侮辱而使众心离散。近来众位大师大显神术，极为奇妙，看来足以胜伏他了。应当去找国王，请求与他决出胜负。”商议已定，立即前往国王那里，各自讲述自己的智慧能力、神变灵术，急着同沙门讲辩法性，较量神变，认为比试之后，有没有能力自然明了。
 
【古文】
 
王笑之曰。汝等何痴。佛德弘大。神足无碍。欲以萤火与日争光。牛迹之水。与巨海比大。野干之微。与师子捔 猛。蚁蛭之堆。与须弥等高。大小之形。昭然有别。迷惑高企。何愚之剧。
 
国王嘲笑道：“你们何等的愚痴啊！佛陀威德弘大，神通无碍。想以萤火与太阳争光；以牛蹄迹之水与大海比大；以狐狸的弱小与狮子较量勇猛；以蚂蚁洞口的小土堆与须弥山比高……大小之别一清二楚。你们迷惑无知，期望过高，真是太愚痴了！”
 
【古文】
 
六师复言。验事在后。大王未见我等殊异。是使偏心谓望 彼大。决试之后。巨细自定。王又告曰。欲试可试。但恐汝等自贻毁辱。正使与佛捔神足者。当使我曹具睹异变。六师言曰。期后七日。愿王平治讲试之场。
 
【白话】
 
六师又说：“事情的结果还在后面呢！大王尚未见到我等神奇的变化，这才心存偏见说是比较之下瞿昙为大，等比试之后就高低自明了。”国王说道：“想比试当然可以，只不过担心你们会自取其辱。假使一定要与佛较量神通的话，一定要让我们都能目睹奇异神变。”六师说道：“以七日后为期，请国王整理出讲试的场地。”
 
【古文】
 
六师去后。王即严驾。往至佛所。以事白佛。六师纷纭。欲得讲术。以理呵语。其意不息。唯愿世尊。奋其神力。化伏邪恶。尔乃从善。因使我曹得睹其变。佛告洴沙。我自知时。
 
【白话】
 
六师走后，国王立即备车前往佛处，将刚才的事告诉佛：“六师纷纷想与佛较试讲辩法术，我以理责备劝解，他们却不肯罢休。恳请世尊大显神力，调化降伏这些邪恶之辈，令其弃恶从善，也由此让我们得以目睹神变。”佛告诉洴沙王：“我自知时。”
 
【古文】
 
洴沙谓佛可共捔神。即敕臣吏。平治博处。安施床座。竖诸幡幢。

庄严交络。极令丽妙。其当会日。一切企望。
 
【白话】
 
洴沙王认为佛已同意比试神通，立即命令官员整治宽敞的地方，安放床座，竖起各种幢幡，庄严肃穆，极其华丽妙好。所有人都期盼着比试的那一天。
 
【古文】
 
于时如来及与众僧。从王舍城。往毗舍离。毗舍离中。诸律昌 辈。与诸人民。皆来奉迎。诸人后日。求佛不在。问实乃知。至毗舍离。六师之徒。舋张唱言。久知瞿昙智术单浅。诸人犹豫。不信我言。剋期捔术。自省不如。历然逃去。至毗舍离。
 
【白话】
 
而此时佛与僧众从王舍城去往毗舍离。毗舍离城中的众豪贵和民众都出来迎接。王舍城人日后找不到佛陀，经过询问才知道已经去了毗舍离。六师等人于是大放狂言：“早知瞿昙智慧、法术浅陋乏少，众人迟疑不信我们的话。如今约定日期较试法术，他自知技艺不如望风而逃，已去了毗舍离。”
 
【古文】
 
诸六师辈。贡高转盛。各共相率。当必追穷。时洴沙王。办设供具。满五百乘车。王与群臣十四亿众。各办粮食。悉随佛往。前后络绎。集毗舍离。六师复往白诸律昌。听我曹等。与此瞿昙。捔试神力。谈讲实性。若见听者。期来七日。
 
【白话】
 
六师及其徒众由此更加傲慢，互相激励决心穷追不舍。这时洴沙王置办了满满五百车的供品，并与十四亿臣民各带粮食都去追随佛陀，络绎不绝地会集到毗舍离城。六师又去对众豪贵说：“请允许我等与瞿昙较试神力，讲谈实性。如果同意的话，以七日后为期。”
 
【古文】
 
时诸律昌。复往白佛。六师群迷。自谓有道。求与如来共捔神力。唯愿世尊。垂神降伏。佛又告言。我自知时。诸律昌辈。合率臣民。严治设办。如洴沙王比。悉皆企慕。望在明日。
 
【白话】
 
众豪贵又去对佛讲：“六师痴迷无知，自以为有道，请求与佛较试神力。恳请世尊施展神力降伏他们。”佛又答道：“我自知时。”诸豪贵便率领臣民如洴沙王等人一样整治场地、置办用具。众人都盼着第二天进行比试。
 
【古文】
 
佛与众僧。至拘睒 弥。拘睒弥王。名曰优填。将诸群臣。亦来奉迎。毗舍离人。明晨问佛云佛已往拘睒弥国。六师闻是高心遂盛。合徒聚众。规必穷逼。诸律昌辈。办致供具。五百车载。用俟供养。将领国人七亿之众。并洴沙王。集拘睒弥国。观佛六师共捔神力。前后满道。

络绎而至。
 
【白话】
 
佛与众僧又去了拘睒弥。拘睒弥国王名为优填，也率领群臣出来迎接。毗舍离人次日清晨询问佛的去向，说是佛已前往拘睒弥国了。六师听闻此事心中更加骄傲，聚集徒众商定一定穷追紧逼。毗舍离的豪贵们置办五百车供品，用作供养，率领七亿国人与洴沙王等人涌向拘睒弥城，观看佛与六师较试神力。前后人群挤满道路，络绎不绝地到来。
 
【古文】
 
六师既到。见优填王。腾说事情。如上之辞。沙门自省。内无顾恃。屡屡逃避。不可要勒。须王克定令与我试。优填白佛。说六师辞。世尊。宁可与捔之不。佛复告言。我自知时。优填望佛在其国试。严治设办。

如洴沙王比。日到当会。
 
【白话】
 
六师抵达拘睒弥国以后就去面见优填王，像上次所说一样讲述了先前的事情，说道：“沙门自知无所仗恃，屡屡逃避不见踪影，无法阻止。需大王决定下来令其与我等较试。”优填王向佛转述了六师的话，问：“世尊，是否要与他们较试呢？”佛又回答说：“我自知时。”优填王希望佛

在其国内比试，也像洴沙王等人一样认真整治、置办。众人齐聚比试地。
 
【古文】
 
佛复舍去。与比丘僧。至越祇国。越祇国王屯真陀罗。将诸人民。来迎世尊。拘睒弥人明日乃问。云佛已去向於越祇。六师徒众。寻逐其后。时优填王。与八亿众并洴沙等诸国人民。悉共往诣。集越祇国。六师见王。广自陈说。当令瞿昙与我共试。
 
【白话】
 
佛又离开拘睒弥，与比丘僧众们到了越祇国。越祇国王屯真陀罗率民众出来迎接世尊。拘睒弥人次日询问，说是佛已经去了越祇国。六师及其徒众随即紧跟其后追赶。这时优填王与八亿民众与洴沙等诸国人民共同前往，会集越祇国。六师去见越祇国王，大肆陈说之后要求：“快叫瞿昙与我等较试。”
 
【古文】
 
屯真陀罗。复往白佛。佛犹答言。佛自知时。王亦严办。会日垂至。佛与众僧。即向特叉尸利。此国中王名因陀婆弥。与诸臣民。亦来奉迎。

屯真陀罗。与五亿人洴沙王等诸王臣民。亦皆逐佛。向特叉尸利。
 
【白话】
 
屯真陀罗又去跟佛讲，佛依然答道：“我自知时。”国王也认真进行准备，比试日期将至，佛与僧众又去了特叉尸利。其国王名为因陀婆弥，也和臣民们出来迎接世尊。屯真陀罗与五亿民众以及洴沙王等诸王、臣民也都追赶佛前往特叉尸利。
 
【古文】
 
六师已到。白因陀婆弥。极自匡张。高谈大语。听与瞿昙捔试神力。因陀婆弥。复往白佛。佛故答言。我自知时。严办日到。佛复舍去。与诸众僧。至波罗奈。波罗奈王名梵摩达。亦与人众。躬来迎佛。
 
【白话】
 
六师到达后，对因陀婆弥国王极尽欺诳，高谈阔论：“请允许我们与瞿昙较试神力。”因陀婆弥又去禀告佛，佛依然答道：“我自知时。”国王也是认真准备。日期将至，佛又离开特叉尸利，与僧众到了波罗奈。波罗奈国王名为梵摩达，也亲率民众出来迎接佛。
 
【古文】
 
特叉尸利人民。明日乃知佛去。六师追逐。寻迹驰往。因陀婆弥。与六亿众洴沙王等一切随逐。六师既到。如前白王。王如前辞。往白于佛。佛亦答言。我自知时。严办日到。佛复舍去。与比丘僧。往迦毗罗卫国。
 
【白话】
 
特叉尸利的人次日才知佛已离开。六师立即寻着佛的去向追奔过去，因陀婆弥与六亿民众以及洴沙王等也共同前往。六师到了波罗奈国，像先前一样告诉国王，国王也如前所述禀告于佛。佛仍然答道：“我自知时。” 国王也认真准备。日期将到，佛又离去，与比丘僧众前往迦毗罗卫国。
 
【古文】
 
迦毗罗卫诸释种辈。率诸大众。皆来迎佛。波罗奈人。明日乃知佛去。六师徒众。续复驰逐。梵摩达王。与八亿人洴沙诸王六国人民。皆悉前后。随逐佛往。六师既到。向诸释种。纷纭自说。广引术能。听与瞿昙。共决神力。释种复往白佛。具宣其事。佛又告言。我自知时。
 
【白话】
 
迦毗罗卫诸释迦族人率领大众，都出来迎接佛。波罗奈人次日才知佛已离开。六师徒众又继续追赶，梵摩达王与八亿民众以及洴沙王等、六国人民也都陆续追佛前往。六师到达迦毗罗卫国后，向释迦族人大肆吹嘘，广述各自的法术、本领，请求和瞿昙决试神力。释迦族人也向佛禀告，详细讲述此事。佛又答道：“我自知时。”
 
【古文】
 
严治设办。剋日垂至。佛与众僧。往舍卫国。舍卫国王名波斯匿。与诸臣民。皆悉迎佛。释种明日乃知佛去。六师率徒。从后追之。释种将领九亿人众洴沙王等诸国人民。亘川满野。逐趣舍卫。
 
【白话】
 
该国也认真准备、置办。日期将至，佛与众僧又前往舍卫国。舍卫国王名为波斯匿，与众臣民都来迎接佛。释迦族人次日才知佛已离开。六师率领徒众从后面追赶，释族带领九亿民众，以及洴沙王等诸国人民，满川遍野地追随至舍卫国。
 
【古文】
 
六师等到。见波斯匿。具自陈说本末情事。欲与瞿昙决捔神力。临期逃避。不可要勒。今与大众。逐至王国。大王。当使与我等决。波斯匿王。亦用为笑。说佛殊变难可思议。云何以汝卑陋凡细。与大法王捔试力能。
 
【白话】
 
六师等人赶到后，面见波斯匿王，向他详细陈述了事情的始末：“我们想与瞿昙较试神力，可他却屡屡临期逃避，无法阻止。如今我们和大众追至您的国土，大王应当命他与我们比试。”波斯匿王嘲笑道：“佛的

神变不可思议，为何你们非要以卑微、弱小的能力与大法王相比试呢？”
 
【古文】
 
六师凶凶。言气遂高。波斯匿王。既往见佛白言。六师殷勤乃尔。唯愿世尊。垂神化伏。普使一切别伪识真。佛告王言。我自知时。波斯匿王。寻敕臣吏。平治场地。多积香花。敷设床座。竖诸幢幡。严办已讫。大众都集。
 
【白话】
 
六师气势汹汹，语气更为嚣张。波斯匿王便去见佛，说道：“六师如此迫切，恳请世尊施展神力予以调化降伏，让所有人都能辨清真伪。”佛告诉国王道：“我自知时。”波斯匿王便命令官员整治场地，积聚很多香花，铺设床座，竖起各种幢幡。认真准备后，大众都云集一处。
 
【古文】
 
腊月一日。佛至试场。波斯匿王。是日设食。清晨躬手授佛杨枝。佛受嚼竟。掷残着地堕地便生。蓊郁而起。根茎踊出。高五百由旬。枝叶云布。周匝亦尔。渐复生华。大如车轮。遂复有菓。大五斗瓶。根茎枝叶。纯是七宝若干种色。映灿丽妙。随色发光。掩蔽日月。
 
【白话】
 
腊月一日，佛到了比试场。波斯匿王此日设斋，清晨亲手给佛奉上杨枝。佛接受嚼过之后，将残渣抛在地上，落地马上就长出幼芽，郁郁蓊蓊拔地而起，根茎猛长。高达五百由旬，宽度也是这样，枝叶密布。树上逐渐长出花朵，大如车轮。接着又出现果实，大如五斗之瓶。根、茎、枝、叶完全由七宝构成，各种颜色辉映璀璨、亮丽殊妙，随着彩色发出的光芒映蔽了日月。
 
【古文】
 
食其菓者。美逾甘露。香气四塞。闻者情悦。香风来吹。更相掁 触。枝叶皆出和雅之音。畅演法要。闻者无厌。一切人民。睹兹树变。敬信之心。倍益纯厚。佛乃说法。应适其意。心皆开解。志求佛者。得果生天。数甚众多。
 
【白话】
 
如果食用果实，味道甜美胜过甘露，香气四溢，闻之悦意。香风吹来时，枝叶相触都发出和雅的声音，宣说佛法要义，令听者无厌。众人目睹此树的奇妙变化，敬信心更加清净深厚。佛便随应其意乐而说法，使他们都得以心开意解，立志成佛以及得果生天的为数众多。
 
【古文】
 
次第二日。优填王请佛。于时如来。化其两边。成两宝山。严显可观。众宝杂合。五色晖耀。光炎炜晔 。若干种树。行列山上。华果茂盛。出微妙香。其一山顶。有成熟粳米。滑美百味。甘香附口。人民之类。自恣而食。其一山上。有柔软之草。肥脆 甘美。以俟 畜生。须者往噉。饱已情欢。一切众会。睹山显异。食已怀悦。仰慕遂深。佛更称适。为说妙法。各得开解。发无上心。得果生天。其数亦众。
 
【白话】
 
第二日，优填王请佛。当时如来在他的两旁分别变现两座宝山，庄严挺拔颇为壮观。山上众宝杂聚，五色辉映，光彩照耀。各种各样的树木一排排地生长在山上，花果茂盛，发出微妙的香气；其中一个山顶长着成熟的粳米，味道甘美香滑可口，人民任意取食；另一山上长着柔软的青草，茂盛甘美，为畜生们准备着，需要的可随便食用，吃饱后都欢畅无比。会众目睹此山显现的灵异，尽情食用后，心怀喜悦，仰慕之情更加深厚。佛便应机为其演说妙法，使他们得以心开意解，发起无上心、得果生天的也为数众多。
 
【古文】
 
到第三日。屯真陀罗。请佛供养。奉佛净水。俟以澡漱。佛吐水弃。化成宝池。周匝四边。各二百里。纯以七宝共相间杂。众色相照。光明焰奕。其池中水。八德具足。水底遍满七宝之沙。八种莲花。大如车轮。青黄赤白。红绿紫杂。香气芬馥。馨彻四远。随莲花色。各发光明。光明显照。晖曜天地。大会睹此宝池奇妙。欢喜称叹佛无量德。佛因观察。随众人心。方便说法。各令开解发无上心。得果生天。尽增福业。数多难计。
 
【白话】
 
到第三日，屯真陀罗王请佛供养。他以净水奉佛，佛洗漱后，将漱口水吐在地上，立即变成一个宝池，四边各长二百里，完全是七宝间杂构成，五颜六色交相辉映，光彩晃耀。池水具足八种功德，水底遍满七宝沙。有八种莲花，大如车轮，具有青、黄、赤、白、红、绿、紫、杂等色，香气芬芳，远飘四周。随莲花的颜色发出不同光明，辉映明亮照耀天地。与会大众看到宝池如此奇妙，无不欢喜赞叹佛的无量功德。佛于是加以观察，随顺众人意乐，方便宣说妙法，使他们各自得以心开意解，有的发起无上心、有的得果生天，全都增长福业，人数多得难以计算。
 
【古文】
 
到第四日。因陀婆弥王请佛。佛于是日。令其宝地 。四面自然。有八渠流。还相灌注。自然回转。水流有声。其声清妙。皆说诸法。五根五力七觉八道三明六通六度四等大慈大悲。劝发开导。说种种法。一切闻睹。心皆开解。发心求佛。得果生天。增积福慧。数甚众多。
 
【白话】
 
到第四日，因陀婆弥王请佛。佛在这一天让那个宝池四面自然出现八条渠水，相互灌注，自然回转。水流发出清妙音声，宣说种种妙法，如五根、五力、七觉支、八圣道、三明、六通、六度、大慈大悲四无量心等，劝化教导众生，演说种种妙法。所有耳闻目睹的众生都得以心开意解，发心成佛、得果生天、增上福慧的为数甚多。
 
【古文】
 
次第五日。梵摩达王。请佛供养。佛于是日。口中放光。金色赫奕。遍大千土。光明所触。一切众生。三毒五阴。皆自然息。身心快乐。譬如比丘得第三禅。众会叹怪。志慕佛德。便为说法。各得开解。发大道心。得果生天。进福修慧。数甚众多。
 
【白话】
 
到第五日，梵摩达王请佛供养。佛在这一天，口中放出明亮的金光，遍照三千大千世界。光明照触到的一切众生三毒、五盖都自然息灭，身心安乐犹如比丘僧得到第三禅定的境界。与会大众惊叹不已，发愿追求如来功德。佛便为他们宣说妙法，使其都得以心开意解，发大道心、得果生天、增进福慧的为数甚多。
 
【古文】
 
第六日中。诸律昌辈。次复请佛。佛于是日。普令大会一切众生。心心相知。各各一人知一切心。所念善恶。志趣业行。咸自惊喜。钦羡

佛德。佛便为说若干妙法。皆得开解。誓求佛者。得果生天。数甚众多。
 
【白话】
 
第六日中，毗舍离的豪贵们接着请佛。佛在这一天普令在会中的一切众生心心相知，每一人都能知道一切人心中的善恶想法、志趣、业行。众人惊喜万分，敬叹佛的功德。佛便为他们演说种种妙法，使其全都心开意解，誓求佛果、得果生天的为数众多。
 
【古文】
 
到第七日。释种请佛。佛于是日。化诸会者。悉令自见为转轮王。七宝千子。诸王臣民。肃恭承已。侍仰无减。各自惊怪。喜庆无量。便为说法。投适其意。亦发无上正觉之心。得果生天。甚难计数。
 
【白话】
 
到第七日，释迦族请佛。佛于这一天变化与会者，令其全都见到自己成为转轮王，拥有七宝、千子及众王臣民，受到与轮王同等的恭敬承事、侍奉仰戴。众人都感到十分惊异，欣喜无限。佛便随应众人意乐说法，令他们也发起无上正觉之心，得果生天者难以计数。
 
【古文】
 
又第八日受帝释请。为佛作师子座。如来升座。帝释侍左。梵王侍右。众会一切。静然坐定。佛徐申臂。以手接座。欻83有大声。如象鸣吼。应时即有五大神鬼。摧灭挽抴84六师高座。金刚密迹。捉金刚杵。




















  
84 欻：xū，忽然。
 
84 抴：yè，拉。
 
杵头出火。举拟六师。六师惊怖奔突而走。惭此重辱。投河而死。
 
【白话】
 
到第八天，佛接受帝释天的邀请。帝释为佛做狮子座，如来升座后，帝释侍立在左边，梵天王侍立在右边，所有与会者也都安静地坐下。佛缓缓伸出手臂，用手接触法座，突然间发出巨响，犹如大象吼叫。这时立即出现五大鬼神，摧毁、拖倒六师的高座，金刚密迹拿着金刚杵，杵头出火，举向六师。六师惊恐万状，狼狈逃窜，并因受此大辱，羞惭之下跳河而死。
 
【古文】
 
六师徒类。九亿人众。皆来师佛。求为弟子。佛言善来比丘。须发自落。法衣在身。皆成沙门。佛为说法。示其法要。漏尽结解。悉得罗汉。于是如来。从八万毛孔。皆放光明。遍满虚空。一一光头。有大莲花。一一华上。皆有化佛与诸大众。围绕说法。众会睹兹无上之化。信敬之心。倍益隆盛。佛即为说。随其所应。有发大心。得果生天。进福增善。数甚众多。
 
【白话】
 
六师的九亿徒众都来皈依佛陀，请求做弟子。佛说：“善来比丘。” 于是须发自落，法衣披身，都成为沙门。佛又为其宣说妙法，开示要义，使其烦恼永尽，解开烦恼之结，都证得阿罗汉果位。于是如来身上八万毛孔皆大放光明，遍满虚空，每一光端都有一朵大莲花，每朵莲花上都有化佛，大众围绕而为说法。与会者目睹这些无上神变，信敬心更加增盛。佛便随应众人根机宣说妙法。发起大心以及得果生天、增进福善者为数甚多。
 
【古文】
 
到第九日。梵王请佛。佛自化身高至梵天。威严高显。巍巍难极。放大光明。晖赫天地。一切仰瞻。皆闻其语。佛为种种显示法要。亦令多众发心求佛。得果生天。数亦难计。
 
【白话】
 
到第九日，梵天王请佛。佛变化自身高达梵天界，威严显赫雄伟无比，并且大放光明照耀天地。众人仰首瞻望，都能听到佛的法语。佛为

其开示种种法要，也令许多众生发心求取佛果，得正果生天者无法计数。
 
【古文】
 
到第十日。四天王请佛。尔时世尊。普令大众见佛色身。遍诸天中。从四天王。至色究竟。皆见佛身。放大光明。各为大众。说微妙法。咸遥仰视。了了见之。一切众会。甚增敬仰。佛为说法。随应其意。皆发大心。住不退地。得果生天。不可称计。
 
【白话】
 
到第十日，四大天王请佛。当时世尊普令众人看见佛的色身，遍满所有天界，从四天王天至色究竟天都能看见佛身大放光明，并且分别为大众宣说微妙法义。在场的一切大众都遥遥仰视，见得一清二楚，更加敬仰。佛随应各人心意宣说妙法，令他们都发起大心，住于不退地，得果生天者不可计数。
 
【古文】
 
第十一日。须达 请佛。佛于是日。于高座上。自隐其身。寂灭不现。但放光明。出柔软音。分别演畅诸法之要。在会之人。闻法解悟。

有发大心。住不退者。得果生天。亦甚众多。
 
【白话】
 
第十一日，须达请佛供养。佛在这一天在高座上，隐去自己身形，寂灭不显现。只放出光明，发出柔软的声音，抉择宣说诸法精要。在场的人闻法了悟，有发起大心住于不退转地的，得果生天的也非常多。
 
【古文】
 
第十二日。质多居士。请佛供养。佛于此日。入慈三昧。出金色光。遍照大千。光触众生。三毒心息。自然兴慈。等视众生。如父如母。如兄如弟。爱润之心。都无增减。然后为说若干妙法。亦发大心。住不退地。得果生天。难可称量。
 
【白话】
 
第十二日，质多居士请佛受供。佛在这一天入慈心三昧，发出金色光芒遍照大千世界，佛光照触众生时，令其三毒炽恼息灭，自然生起慈心，犹如父母、兄弟般平等看待众生，慈爱利益心毫无区别。然后为他

们宣说种种妙法，也令发起大心住于不退转地，得果生天的难以计数。
 
【古文】
 
第十三日屯真陀罗王。次复请佛。设施供养。佛于是日。身升高座。放于脐光。分作两奇。离身七仞 。头各有华。上有化佛。如佛无异。化佛脐中。复出光明。亦分两奇。离身七仞。头有莲花。上有化佛。如是转遍大千国土。一切瞻睹。愕然惊喜。佛为应时。随意说法。亦发大心。住不退者。得果生天。数甚众多。
 
【白话】
 
第十三日，屯真陀罗王接着陈设供品请佛受供。佛在这一天，身体飞升高座之上，脐中放光，分作两股，距身体有七仞长，顶端各有莲花，花上各有化佛，如同原佛没有差别。从化佛的脐中又放出光明，也分作两股，距身体七仞长，顶端有莲花，花上有化佛……就这样辗转无尽直至遍满三千大千世界。所有众生瞻视之后皆深感愕然，又惊又喜。佛趁机随应其心意说法，也令其发起大心，住于不退转地以及得果生天的为数甚多。
 
【古文】
 
第十四日。优填王请佛。时优填王。花散佛上。佛即应时。变其所散花。作千二百五十七宝高车。高至梵天。晃喻金山。杂宝众色。曜丽相照赫然。金光震朗。殊妙难量。神珠璎珞。杂厕其间。诸高车中。皆有佛身。放大光明。遍三千土。众会睹变。喜敬交怀。佛便说法。应病投药。皆发大心。或住不退。得道生天。数复甚多。
 
【白话】
 
第十四日，优填王请佛。当时优填王以花撒在佛身之上，佛随即趁机把他撒的花变做一千二百五十辆七宝高车，高度达到梵天界，比金山还要明亮。各种珍宝和色彩亮丽互照交相辉映，金光四射殊妙难量。宝珠、璎珞交错镶嵌在上面，每辆高车之中都有佛身，大放光明照遍三千大千世界。众人观此变化，心中满怀欢喜敬仰之情。佛于是宣说妙法，

如同因病施药，令其都发大心，或住不退地、得果生天，数量依然甚多。
 
【古文】
 
第十五日。洴沙王请佛。佛豫敕王。唯须食具。王但严办器物。极令饶多。食时已到。诸器悉满。甘饍百味。种种异美。普令众会饱足有余。食已身心自然安乐。于时世尊。以手指地。十八地狱一切都现。无量尘数。诸受罪人。各各自说。我于本时。作如是恶。今受此苦。一切众会。具悉闻见。甚怀悲愍。衣毛惊悚。佛为说法。应适其意。有发大心。住不退者。得果生天。不可称数。地狱众生。缘见佛闻法。心生敬仰。皆遥自归。终皆得生天上人中。
 
【白话】
 
第十五日，洴沙王请佛。佛预先告诉他只须准备餐具，于是洴沙王就认真备办各种器皿，令其极为繁多。吃饭的时间一到，所有器皿自然都装得满满的，出现各种珍馐美味，足以令在场人全部吃饱喝足，而且吃后身心自然安乐。这时世尊用手指地，十八种地狱全部显现，里面有微尘般无量无边受苦的人各自陈述自己当时造下什么罪恶，导致如今受此苦报。所有在场者都耳闻目睹，心中十分悲愍，同时衣服、毛发都因恐惧而颤抖不止。佛于是针对他们的心意说法，众人听后有发大心住于不退转地的，有得果生天的，皆不可计数。地狱中的众生由于见佛闻法，心中生起敬仰，远远地进行皈依，最终都得以转生人间天界。
 
【古文】
 
时洴沙王。长跪白佛。世尊奇相。三十有二。身手诸相。犹曾得见。未睹如来足下轮相。愿见示众。咸共敬观。佛即出脚。普示众会。一切见佛足底轮相。端严昞著。文理如画。分别显了。观之无厌。王益欢喜。重白佛言。不审世尊。本作何德。而乃致此轮相之妙。佛即告王。由我过去自修十善。复以教人。故得斯相明显如是。王又白佛。不审世尊。

自修十善。复以教人。其事云何。愿见开示。
 
【白话】
 
这时洴沙王长跪对佛说：“世尊有三十二大丈夫奇相，身上和手上的妙相我们都曾看见，只是没见到如来的足轮相。希望能以之示众，令我等皆得瞻视。”佛就伸出脚向众人周通展示。所有在场者都看见佛足底端庄、显著的轮相，纹理如画般清晰明了，让人百看不厌。国王更加欢喜，又对佛说：“不知世尊曾经积下什么福德，才获得如此美妙轮相？”佛便告诉国王：“因为我过去自修十善，又以十善教化别人，才获得如此明显的妙相。”国王又对佛说：“不知世尊自修十善，又以之教化别人的事迹是怎样的呢？恳请为我们宣说。”
 
【古文】
 
佛告王曰。善听着心。乃往无数阿僧祇劫。此阎浮提。有大国王。名施陀尼弥领八万四千国。八十亿聚落。一万大臣。王有二万夫人。皆无有子。王甚忧愁。惧绝国嗣。即广祷祀祈愿诸天。王第一夫人。名须梨波罗满。经数时间。便觉有身 。自怀妊后。心性聪了。仁慈矜哀。劝人以善。日月已满足。生一男儿。端正超异。姿相显美。身诸毛孔。

皆有光明。
 
【白话】
 
佛告诉国王：“仔细聆听！无数阿僧祇劫以前，此阎浮提有一位名为施陀尼弥的大国王，统领八万四千小国、八十亿村落、一万大臣。国王虽有两万夫人，但都没有儿子。国王为此十分忧愁，恐怕断绝了王位继承人，就广为祭祠祈祷众天神。国王的大夫人名叫须梨波罗满，经过一段时间后，便感觉怀孕了。自从怀孕以后，她的心性变得十分聪明仁慈，怜愍并经常劝人向善。孕期满后，生下一男儿，长得端正超凡，姿态美妙，而且身上的毛孔都能放出光明。
 
【古文】
 
王甚欣庆。睹之无厌。即召相师。占其吉否。相师披见。叹言奇哉。是儿之相。挺特殊伦。德绥四域。天下敬戴。王益欢喜。敕为立字。相师白王。有何异瑞。王言此儿怀妊已来。其母聪慧仁慈劝善。余瑞虽众。甚怪此异。相师惊喜。而白王言。母豫辩慧。自身光明。当为立字。名那波罗满。此言慧光。
 
【白话】
 
国王非常欢喜，对他百看不厌，于是召来相师占卜吉凶。相师打开襁褓一看，赞叹道：‘太奇特了！这孩子的相貌奇伟绝伦，其德行必能安抚四方，受到天下人的敬爱。’国王更加欢喜，令他给孩子取名。相师问国王：‘有什么奇异的瑞相吗？’国王说：‘这孩子的母亲怀他以来，变得十分聪慧仁慈，并劝人向善。其他虽也有很多瑞兆，但我们对这一征兆最感奇异。’相师惊喜地对国王说：‘母亲变得聪慧善辩，他自身也放出光明，应当为他取名为那波罗满（汉语“慧光”）。’
 
【古文】
 
太子长大。智慧殊人。父王崩薨。葬送毕讫。诸王臣集。劝令嗣位。太子固辞云不能当。诸臣各曰。大王已崩。唯有太子。更无兄弟。今言不肯。推让与谁。太子答言。世人行恶。必不执顺。若加刑罚。罪我不少。若能寜民。普行十善。我能堪任领受国事。
 
【白话】
 
太子长大以后智慧超人。他的父王死后，葬送完毕，诸位小王和大臣会集一起劝请继承王位。太子坚决推辞道：‘我不能接受。’诸位大臣都说：‘大王已去世，只剩下太子一人，没有别的兄弟。如今你说不愿继位，那么想将此位子推让给谁呢？’太子答道：‘世人多行恶业，一定不会遵纪守法。倘若对他们施加刑罚，我便会得到不少罪业。如果能带领人民广行十善，我才能够承担，执掌国政。’
 
【古文】
 
诸臣言善。唯愿升殿。十善之道。当敕修行。太子尔时。寻登王位。告下人民。普行十善。一切敬顺。改心易操。魔王妒忌。欲败王化。密作封书。告下诸国。前敕行善。既无利验。唐自劳苦。修无益事。自今以往。听民恣心。作十恶事。勿更弹责。
 
【白话】
 
诸位大臣说：‘好！恳请您马上升殿就位。十善之道可以下令施行。’ 太子随即登上王位，通告臣民全都奉行十善之道。所有民众十分敬信顺服，纷纷洗心涤虑。魔王见此非常妒忌，想败坏国王的教化，便偷偷伪造国王的书信通告下属各国：‘先前下令修行十善，却没什么利益瑞相，看来只不过是徒自劳苦，做无用功而已。自今以后，允许人民随心所欲做十恶事，不要有什么畏惧心。’
 
【古文】
 
诸王得书。怪此异诏。何缘越理。劝人从恶。各遣亲信。重问所由。王闻是语。愕然惊曰。我无是令。何缘乃尔。即敕严驾。躬行诸国。观见臣民。宣改异化。
 
【白话】
 
小王们得到书信后，十分奇怪这份反常的诏书为何违背正理，劝人行恶。于是各派亲信重新询问此事的缘由。国王听说后十分惊讶，说道：

‘我并没有下这道命令，为什么会出现这种事情呢？’立即下令备好车驾，亲自巡行各国、看望臣民，通告纠正反常的法令。
 
【古文】
 
魔于道边。化作一人。身处大火。盛炎炽然。于中哭叫。声悲酸切。王即前问。汝何以尔。而白王言。我生前时劝人十善。今受此苦。痛毒难忍。王重答言。何有是事。劝人修善。反更受苦。又复问言。劝行十善。令汝受苦。前受劝人。行十善者。得善报不。答言。前人得善福耳。但教他故独受此苦。王闻欢喜答言。但令前人得善福者。甘心受苦。不以为恨。魔闻是语。即隐形去。
 
【白话】
 
魔王于是在道边变成一个人，身陷大火之中，火势炽盛猛烈。他在其中大哭大叫，声音悲痛凄惨。国王便上前问道：‘你为何这个样子？’ 那人回答道：‘我因先前劝人奉行十善，如今才受此苦报，惨痛不堪。’ 国王回复说：‘怎么会有劝人修善反而受苦这种事呢！’又问道：‘如果是劝人修行十善才令你受苦，那么先前受劝行十善的人是否得到善报呢？’ 那人答道：‘对方已得到福善，但我因教化他们而独自感受这种痛苦。’ 国王听后十分高兴，说道：‘只要能令对方得到福善，应该甘心受苦，不以为憾。’魔王听了这话随即隐身而去。
 
【古文】
 
遍行诸国。宣十善行。人民伏化。慎身口意。正化弥布。一切钦崇。王德隆赫。嘉瑞而降。金轮先应。七宝具臻。游化四域。导善为务。如是大王。欲知尔时施陀尼弥王者。今现我父净饭王是。尔时母者。今现我母摩诃摩耶是。彼慧光王。十善化民者。今我是也。我缘彼世自行十善。又以劝民令行十善。是以今日得是足下千辐相轮。
 
【白话】
 
国王行遍各国，宣扬十善。人民听从教化，严守身口意，从此正法风化遍布天下，万民景仰。国王功德显盛，瑞相纷纷降临。首先感得金轮宝，随后七宝具足。国王于是自在巡游、教化四方，以引导人民行持善法为己任。
 
大王，想知道当时的施陀尼弥王是谁吗？即是现今我的父亲净饭王；当时的母后，即是现在我的母亲摩诃摩耶；那位以十善教化人民的慧光王，即是如今的我。我因为在那世自己修行十善，又劝导民众修行十善，所以才得到今日足下的千辐轮相。”
 
【古文】
 
时洴沙王。复白佛言。六师群迷。不自度量。贪着利养。生嫉妒心。求与世尊捔试神力。言佛作一。我当作二。佛现神变。妙难思议。六师穷缩。乃无一术。惭形愧影。投水而死。徒类散解。自遗殃患。念其迷惑。何剧之甚。
 
【白话】
 
这时洴沙王又对佛说：“六师徒众痴迷无知，不自量力，贪恋利养，产生嫉妒之心，所以才寻求与世尊较试神通力。说什么‘佛能变一个，我就能变出两个’，结果佛显现微妙不可思议的神变，令六师技穷退屈，显不出一样法术最后自惭形秽，投水而死，徒众也纷纷散去，落个自讨祸殃的下场。想一想他们的痴迷糊涂，真是太严重了！”
 
【古文】
 
佛告大王。不但今日。六师之徒。诤名利故。求与我决。自丧失众。过去世时。亦共我诤。我亦伤彼。夺其人众。王即长跪。寻白佛言。不审世尊。过去世时。与六师斗夺其徒众。其事云何。愿具说示。
 
【白话】
 
佛告诉大王：“六师等人不仅今天为了争名夺利而寻求与我决斗，导致自己丧命，徒众失散，过去世中他们也曾与我相争，我同样摧灭了他们，并夺走他们的徒众。”大王随即长跪问佛：“不知世尊过去世中与六师争斗、夺走他们徒众的事情，是怎样的呢？希望详细宣说！”
 
【古文】
 
佛告王曰。善着心听。乃往过去无量无数阿僧祇劫。此阎浮提。有一国王。名摩诃赊仇利。领五百小国。王有五百夫人。无有太子可以继嗣。王自念言。吾年转大。无有一子以续国位。若其一旦崩亡之后。诸王臣民。不相承受。便当兴兵枉害民命。国将乱矣。何苦之剧。念是事已。心没忧海。
 
【白话】
 
佛告诉国王：“仔细聆听！过去无数阿僧祇劫以前，此阎浮提中有一位名为摩诃赊仇利的国王，统领五百小国。他有五百夫人，却没有太子可以继承王位。国王暗自心想：‘我的年龄一天天增长，却没有一个儿子可以继承王位。倘若我一旦去世，诸王与臣民很难相互接受，便会大兴兵戈、枉害民命，国家就将大乱。真是太痛苦了！’想到此事，内心就陷入了忧愁的大海。
 
【古文】
 
时天帝释。遥知王忧。即从天下。化作一医。来诣王所。问王忧意。王即如事。宣示语医。化医白王。莫复忧虑。我当为王。入雪山。采合众药。与夫人服。服药之后。皆当有娠。王闻是语。差用释忧。即语医言。能尔者善。
 
【白话】
 
这时帝释天远远就知道了国王的忧虑，便从天而降，变成一名医生来到国王面前，问他为何犯愁。国王就如实把真相告诉给医生。化医对国王说：‘不用再为此事忧虑。我可以为国王进入雪山采集多种药材配制给夫人服用，她们服药之后一定全都会怀孕。’国王听了这话略微释怀，对医生说：‘如果能这样的话，真是太好了！’
 
【古文】
 
是时化医。即往雪山。取诸药草。担还王宫。以乳煎之。与大夫人。夫人嫌臭。情又不信。化医归天。后不肯服。余小夫人。尽共分服。服未经久。寻觉有娠。各以情事白大夫人。夫人闻已。情乃忧悔。即问所服有余残不。答言已尽。复问。前草今者在不。答言犹在。寻敕取乳。

更用重煎。持与夫人。夫人便服。服之数日。亦觉有娠。
 
【白话】
 
于是化医就去雪山采集各种草药担回王宫，用奶煎药，先给大夫人吃。大夫人嫌味道太臭，心里又不相信，结果直到化医返回天界，还是不肯服用。而其余的小夫人将药汤全都分着服下了。服药不久，都感觉有了身孕，便各自把情况告诉了大夫人。大夫人听了以后，才感到忧愁后悔，就问：‘药汤还有吃剩下的吗？’回答说：‘已经吃完了。’大夫人又问：‘先前的药渣还在不在？’回答说：‘还在。’她马上命令用奶重新煎熬。煎好后端给大夫人吃，她立即喝下去。服药后几天也感觉有了身孕。
 
【古文】
 
诸小夫人。月满各生。皆是男儿。端正殊异。王见诸子。欢喜踊跃。悒迟念想于大夫人。夫人月满。亦生一男。面貌极丑。形如株杌 。父母见之。情不欢喜。因共号之为多罗睺柁。此言株杌。敕令养育。
 
【白话】
 
诸位小夫人怀孕期满各自生产，结果都是长得特别端正的男孩。国王看着这些儿子十分欢喜激动，可想起大夫人又感到忧虑不安。大夫人怀孕期满也生下一个男孩，此儿相貌极其丑陋，就好像株杌一样。父母看了以后，都不喜欢，于是一起给他取名叫多罗睺柁（汉语“株杌”），下令养育。
 
【古文】
 
年渐长大。其余诸兄。皆以纳娶。唯有株杌。不以在意。后会边国。兴兵入界。五百王子。领兵往拒。始战军败。退来趣城。株杌王子。问诸兄言。何以退走。如恐怖状。兄辈语言。往斗不利。他军见逐。是以走退。株杌言曰。如斯军贼。敢见侵倰。取我先祖天寺之中大弓贝 来。

我欲往击。
 
【白话】
 
他的年龄渐渐长大，别的兄长们都已娶了妻子，只有株杌对此事不大在意。后来赶上邻国兴兵犯境，五百王子领兵前往抗敌，刚一开战便败北而退还城中。株杌王子问各位兄长：‘为何如此惊恐地跑回来？’兄长们说道：‘出征不利，被敌军追赶，所以跑回来。’株杌说：‘如此大胆的贼军，竟敢来侵犯我国，快把我家先祖天寺里面的大弓和贝取来，我要去击败他们。’
 
【古文】
 
其先祖是转轮王。即遣多人。（往）取舁 来。（而授）与之。取弓舒张。弓声如雷。弹弓之音。闻四十里。持弓捉贝。便独往击。到先吹贝。声如霹雳。彼军闻声。惊怖散走。敌退乃还。
 
【白话】
 
他的先祖是转轮王。于是立即派遣人众去将弓及贝抬来给他。株杌拿起大弓，拉开弓弦，声如雷震。弹弓弦的声音，四十里内都能听到。然后拿着弓和贝，独自一人前往抗敌。他到了阵前先吹贝，声响如霹雳一般，敌军听见后都吓得惊慌逃窜。退敌后他才回到城中。
 
【古文】
 
父王异遇。尔乃爱待。深思方便。欲为娉娶。时一国王。名律师跋蹉。闻其有女。端正绝世。王即遣使。往告求婚。指其一兄貌状示之。

言为此儿。求索卿女。使奉教到。具腾王辞。律师跋蹉。即许为婚。
 
【白话】
 
从此父王对他改变了态度，开始喜爱他，并想办法准备给他娶妻。当时有一位名叫律师跋磋的国王，摩诃赊仇利王听说他有个女儿，长得美貌无比，就派遣使臣前往求婚。国王指着株杌一位兄长的相貌给使臣看，教他说：‘为这个王子求娶您的女儿。’使臣奉王旨到了那个国家，完全传达了国王的话，律师跋蹉便答应了这桩婚事。
 
【古文】
 
使还白王。王大欢喜。寻遣车马。往迎将来。自敕株杌。莫昼见妇。自今以后。常以日暮。乃见交会。时诸子妇。后共谈语。各叹其夫种种才德。时株杌妇。亦叹我夫猛健力士之力。身又细软。甚可敬爱。余妇语曰。汝不须言。汝夫状貌。正似株杌。若汝昼见。足使汝惊。
 
【白话】
 
使臣回来告诉国王，国王大为欢喜，随即派遣车马前往迎亲，将新娘带回来并亲自嘱咐株杌：‘不要白天会见妻子。’从此以后，总是在日落以后，株杌才同妻子会合。众王子妃背后在一起谈话，各个赞美自己丈夫的种种才华和功德。这时株杌的妻子也赞美她的丈夫说：‘我的丈夫勇猛强壮，是个大力士，身体又很细软，非常可敬可爱。’别的妃子们说： ‘你就不必说了，你的丈夫相貌恰似株杌一般难看。假使你白天看到他，足以使你大吃一惊。’
 
【古文】
 
株杌妇闻。忆之在心。豫掩一灯。藏着屏处。伺夫卧讫。发灯来看。见其形体。甚用恐怖。即夜严驾。还至本国。夫明乃觉。甚用悒戚。捉弓持贝。寻迹逐往。到其国中。依一臣住。
 
【白话】
 
株杌的妻子听了这话，记在心中。她预先遮盖住一盏灯，藏在暗处，等她的丈夫睡好以后，拿出灯来照。见到他的形相，极为恐怖，于是当夜就备车跑回本国。丈夫天亮后醒来不见妻子，十分愁恼，拿起弓贝沿路追赶。到了她的国中，投靠一位大臣家住下。
 
【古文】
 
后六国王。闻律师跋蹉有绝妙之女。各贪欲得。兴兵集众。竞共来索。时律师跋蹉。甚用愦恼。合诸群臣博议其事。正欲与一。其余则恨。作何方便。却此凶敌。有一臣言。当分此女。用作六分。一军与一。其意可息。或有臣言。且出重募。有能却军。以女妻之。分国共治。重加赏赐。王即然之。便行宣募。
 
【白话】
 
后来有六个国王听说律师跋蹉王有如此美貌的女儿，都起贪心想要得到，于是大兴兵马，竞相前来索娶。这时律师跋蹉十分愁闷，集合大臣们广议此事。假使只将公主交给其中一国，别的一定怀恨，想什么办法才能拒退这些凶狠的敌军呢？有一位大臣说：‘应当把公主分割做六份，一国的军队给一份，他们的心就可以满足了。’又有大臣说：‘姑且出重金招募人才，如果谁能击退敌军，便将公主许配给他，并同他平分国土一起统领，以此来重加赏赐。’国王同意了这个意见，便进行宣布，招募能人。
 
【古文】
 
时多罗睺柁即持弓贝。出城趣贼。吹贝叩弓。六军惊骇。怖不能动。即入军中。斩六王首。夺取冠饰。摄录其众。律师跋蹉。甚用欢喜。以女贡之。奉为大王。领摄七国。一切军兵。将诸士众。与妇还国。父王闻来。往出界迎。见子所领军众极盛。以国让子。劝作大王。其子不肯。云父犹在。理不应尔。
 
【白话】
 
于是多罗睺柁拿着弓和贝，应召出城奔向敌军。他吹起贝拉响弓弦，六国的军队都惊惶失措，吓得动弹不得。株杌便闯入军中斩下六个国王的首级，夺下其冠饰，收降了他们的兵众。律师跋磋大喜，就把女儿献给他，并奉他为大王，统领七国所有军兵。多罗睺柁率领众多士卒，与妻子一起返回祖国。他的父王听说他回国，迎出国界，看见儿子统领的军队人多势众，便想将王位让给儿子，劝说他做大王。多罗睺柁不答应，说：‘父亲还健在，这样做不合道理。’
 
【古文】
 
还到宫中。穷责其妇。汝前何以夜弃我亡。其妇答言。君身极丑。初见惊怖。谓非是人。多罗睺柁。捉镜自照。乃见身首。酷似株杌。患厌其身。自不喜见。便至林间。乃欲自杀。帝释遥知。即下到边。问所由缘。慰喻其意。与一宝珠。而告之言。常以此珠。着汝顶上。可得殊异如我端正。寻喜奉受。安其顶上。觉身倍异。
  
【白话】
 
回到宫中，他狠狠地责备妻子道：‘你先前为何夜间舍我而逃。’妻子答道：‘夫君身相极其丑陋，我初次见到十分惊恐，以为不是人。’多罗睺柁拿镜子自照，才看到自己的体形及面貌酷似株杌，自己也厌患自身不愿再看，便走到林间想要自杀。帝释远远知道了此事，就下到他的身边询问为何如此。听说真情以后，帝释安慰开导他，又送上一颗宝珠，告诉他：‘你经常把此珠戴在头顶，就可以变得像我这样端严。’多罗睺柁马上欢喜收下，将宝珠安放在头顶上，感觉身上有很大的变化。
 
【古文】
 
还至宫中。自取弓贝。欲至外戏。妇见不识。寻语之曰。汝是何人。莫触此物。我夫若来。傥相害损。寻语妇言。我是汝夫。妇殊不信。而语之言。我夫极丑。汝形端正。汝是何人。说是我夫。夫即却珠。还示故形。妇乃惊喜。云何乃尔。夫即具悉。说得珠意。妇自是已后。敬爱其夫。株杌之名。从是灭除。便更称之。名须陀罗扇。
 
【白话】
 
回到宫中，自己取弓和贝想到外面去玩耍。妻子看到没认出是他，对他说道：‘你是谁？不要碰这些东西，倘若我丈夫回来看见恐怕会伤害你。’他便对妻子说：‘我就是你丈夫。’妻子一点也不相信，对他说：‘我丈夫长得极其丑陋，你却容貌端严。你到底是谁，敢冒充我丈夫。’其夫就从头顶卸下宝珠，显出原来的形貌。妻子见了分外惊喜，问为何会这样？丈夫便将得宝珠的经过全部讲给她听。妻子从此以后对他的丈夫甚为尊敬、喜爱，株杌这个名字也由此消失，人们改称他“须陀罗扇”。
 
【古文】
 
后自生念。当率兵众更起宫城。即出观行平博之处。敕诸人众。是中可作。有四龙王。人形来问。欲作城者。为用何物。须陀罗扇言。当用土作。龙复白言。何不用宝。答言。城大那得多宝。龙复白言。我当相与。寻化四边。作四大泉。而语之言。用东泉水。而作堑者。便成琉璃。用南泉水。用作堑者。可成为金。用西泉水。而作堑者。可成为银。

用北泉水。而作堑者。可成玻璃。
 
【白话】
 
后来他自己心想：‘应当率领兵众再建造一座宫城。’于是就出外寻查，找到一处平坦、广阔的地方，命令众人：‘在这里可起宫城。’有四个龙王变作人形前来问道：‘你想用什么东西建筑宫城呢？’须陀罗扇说：

‘将用土建造。’龙王们说道：‘为何不用宝物？’须陀罗扇答道：‘宫城很大，到哪里去找那么多宝物呢？’龙王说：‘我们可以给你。’随即在四方化现出四大泉水，并对他说：‘用东泉水注到沟渠里，就能变成琉璃；用南泉水注到沟渠里，就能变成金子；用西泉水注到沟渠里，就能变成银子；用北泉水注到沟渠里，就能变成玻璃。’
 
【古文】
 
寻时敕作。如语成宝。便令作城。方四百里。复敕作宫。方四十里。宫城街陌。楼观舍宅。树林浴池。悉是四宝严净显妙。略如天上。宫城既竟。七宝来应。总摄四域。化民修善。
 
【白话】
 
须陀罗扇马上下令动工，果然如龙王所说变成宝物。接着下令筑城，方圆四百里；又下令建造宫殿，方圆四十里。宫城内的街道、楼阁、房宅、树林、浴池等都是用以上四宝建成，极为庄严洁净、高显美妙，几乎与天界无别。宫城建造完毕，又感得七轮宝现前。须陀罗扇于是完全统摄天下，教化民众广修十善。
 
【古文】
 
如是大王。欲知尔时摩诃释仇梨者。今见我父净饭王是。尔时母者。今我母摩诃摩耶是。彼多罗睺柁丑王子者。今我身是。彼时妇者。今瞿夷 是。彼妇公者。今摩诃迦叶是。彼六国王。欲以兵力逼求女者。今六师是。于彼世时。与我诤色。我伤害彼。夺取兵众。乃至今日。疾名

利故。求与我试。无术称心。投水而死。我摄徒类九亿人众。为我弟子。
 
【白话】
 
大王！想知道当时的摩诃释仇利是谁吗？就是如今我的父亲净饭王；当时的母亲，就是如今我的母亲摩诃摩耶；那位多罗睺柁丑王子，就是如今的我；当时的妻子，就是如今的瞿夷；那位妻子的父亲，就是如今的摩诃迦叶；那六位想以兵力逼娶公主的国王，就是如今的六师。他们在那一世与我争夺女色，我摧灭了他们，夺取了他们的兵众。直到如今，他们依然因为嫉妒名利的缘故，来找我比试，结果没办法如愿，投水而死，我摄取了他们九亿徒众做自己的弟子。”
 
【古文】
 
时洴沙王。复白佛言。多罗睺柁。本作何行福德力强。形如是丑。佛复告王。皆有因缘。乃往过去无量难计阿僧祇劫。此阎浮提。有一大国。名波罗奈。国有仙山。名曰律师。时仙山中。有一辟支佛。身有风患。当须服油。至油师家。从其乞索。
 
【白话】
 
这时洴沙王又对佛说：“多罗睺柁原本造下何等行业，导致富有福德勇力，却形貌如此丑陋？”佛告诉大王：“这都是有因缘的！过去无量不可计阿僧祇劫以前，此阎浮提中有一个叫波罗奈的大国家，国中有座名叫律师的仙山。当时在仙山之中有一位辟支佛，身患风疾，需要服用油来医治。于是此辟支佛便去油师家向主人乞要。
 
【古文】
 
油师嗔恚。逆呵责之。头如株杌。手脚如轴。不肯生活候伺他家。不规钱买。但欲唐得。虽嗔呵责。然与油滓。辟支佛受已。适复担去。其油师妇。从外而来。见辟支佛。心甚敬仰。问言快士。从何而来。持此油滓。用作何等。时辟支佛。如实语之。
 
【白话】
 
油师十分嗔怒，恶言责骂道：‘瞧你头长得像株杌，手脚像车轴！不肯自力维生，只知到别人家里等着要。不按常理花钱买东西，只想白白得到！’油师虽然嗔怒责骂，但还是给了一些油渣。辟支佛接受后刚担走，恰逢油师的妻子从外面回来。她见到辟支佛心中十分敬仰，问道：‘大士是从什么地方来？拿这些油渣作什么用呢？’辟支佛如实告诉了她。
 
【古文】
 
妇便恨恨。还唤将来。即取其钵与满钵油。怨责夫言。汝实不是。云何乃以油滓与之。令还忏悔。除汝口过。油师心悔。粗还辞谢。夫妇同心。白辟支佛。若更须油。日日来取。后辟支佛。数返取油。感其恩

力。于油师前。现神足力。飞升虚空。身出水火。分合身体。种种现变。
 
【白话】
 
妻子听后十分生气，叫上辟支佛一起回到家，拿着他的钵盛满油给他。责备丈夫道：‘这实在是你的不是，怎么能拿油渣送给人家呢？’并且令他赶紧忏悔，以消除先前恶语的罪过！油师这时也生了后悔心，略略地作了道歉。夫妻二人商量好后对辟支佛说：‘如果你还需要油，可以天天来取。’后来辟支佛便多次去他家取油。因感念他们的恩德，便在其

前大显神通，飞升到虚空中，身上冒出水火，分合身体，现出种种变化。
 
【古文】
 
油师夫妇。见其神变。倍用欢喜。甚增敬仰。夫见是已。便语妇言。汝所施油。当共同福。受其果报时。共为夫妻。妇语夫言。汝兴恶言。向于快士。方施油滓。无有净心。所生之处。当极丑恶。云何共汝作夫妇耶。
 
【白话】
 
油师夫妇见到他的神变，更加欢喜，倍增敬仰之情。丈夫见此事后，便对妻子说：‘你施油的功德，我们应该共同享受。以后感果时，但愿共为夫妻。’妻子对丈夫说：‘你对大士恶言相向，然后才给了点油渣，一点清净心都没有！所以来世投生将极为丑陋，我为什么要和你作夫妻呢？’
 
【古文】
 
夫复答言。我常辛苦。积聚油具。云何独施。不与我共。终不听汝。要作夫妇。妻复言曰。若为汝妻。见汝形丑。夜弃汝亡。夫答之言。正使汝亡。我当逐汝。要得乃止。夫妇语竟。向辟支佛。身心自归。欵 诚悔过。时辟支佛语油师夫妻。缘汝施油。我病得瘥。今汝夫妻。欲求何愿。恣汝所求。悉当令得。
 
【白话】
 
丈夫答道：‘我总是很辛苦地积累油具。为何你独自布施不与我共享功德呢？这样我坚决不同意，一定要作夫妻！’妻子又说道：‘倘若来世再作你的妻子，看见你长得丑陋，我就在夜间弃你而逃。’丈夫答道：‘假使你真的逃走，我一定去追赶你，直到得到你为止。’夫妻两人说罢，面对辟支佛全身心地皈依，诚心悔过。这时辟支佛对油师夫妇说：‘由于你们施油给我，我的病才得以痊愈。现在你们夫妻有什么愿望，尽管请求，我都会令其得以实现。’
 
【古文】
 
夫妻欢喜。长跪立愿。令我夫妻所生之处。天上人中。一切从意。如是大王。欲知尔时卖油人者。多罗睺柁是。是时油师妇者。多罗睺柁妇是。缘于尔时见辟支佛。言似株杌手脚如轴。虽施油滓。嗔色与语。

由是因缘。所生之处。初形甚丑。如前恶言。
 
【白话】
 
夫妻欢喜长跪而立下誓愿：‘愿我夫妻不管转生到天界还是人间，皆能够称心如意！’大王！想知道当时的卖油人是谁吗？就是多罗睺柁。当时的油师妻，就是多罗睺柁的妻子。因为当时见到辟支佛，说他头似株杌、手脚如车轴，虽然给了些油渣，却疾言厉色，由于这个因缘，他转生到任何地方，开始都长得十分丑陋，和他骂辟支佛的话一样。
 
【古文】
 
缘后忏悔喜施好油。所生之处。还得端正。缘以油施。常得多力。数千万众。无敢当者。福德报故。作转轮王。食福四域。五欲从心。善恶之业。其报不朽。是故一切。当念道要。慎身口意。遵修道行。
 
【白话】
 
又因为后来作了忏悔，乐于施舍好油，所以在他转生的地方，最终又变得端庄悦意。因为以油布施，所以常常感得力大无比，成千上万的人都不敢同他相抗。福德感召的善报，所以成为转轮王享有天下，随心享受五欲。可见善恶业果报的确是不会空耗的，所以一切众生都应当牢记这一正道关要，严守身口意，谨修道行。”
 
【古文】
 
佛说是时。洴沙王等。诸王臣民。四辈之众。天龙鬼神。闻佛所说。有得须陀洹斯陀含阿那含阿罗汉者。有种辟支佛善根本者。有发无上大道心者。或有迁住不退地者。一切欢喜。礼敬奉行。
 
【白话】
 
佛说此经时，洴沙王与诸王、臣民，比丘、比丘尼、优婆塞、优婆夷四众以及天龙鬼神等，听闻佛语，有得须陀洹、斯陀含、阿那含、阿罗汉果的，有种下辟支佛善根的，有发起无上大道心的，有证入不退地的。一切欢喜，礼敬奉行。
 

 

 
## 锯陀身施缘品第十四
 

 
【古文】
 
如是我闻。一时佛在罗阅祇耆阇崛山中。尔时世尊。身有风患。祇域医王。为合药酥。用三十二种诸药杂合。令佛日日服三十二两。
 
【白话】
 
如是我闻：一时，佛住在罗阅祇耆阇崛山中。当时世尊身患风病。医王祇域配制药酥，用三十二种药物配合而成，让佛每天服用三十二两。
 
【古文】
 
时提婆达常怀嫉妒。心自高大。望与佛齐。闻佛世尊服于药酥。情中贪慕。欲与佛同。复敕祇域。当与我合。尔时祇域。复与合之。因语之言。日服四两。提婆达问。佛服几两。祇域答言。日三十二两。提婆达言。我亦当服三十二两。
 
【白话】
 
那时提婆达多对佛常时怀有嫉妒心，自高自大，奢望与佛平起平坐。他听说世尊服用了药酥，心生贪求羡慕，想与佛一样服用。便令祇域给他配制该药。于是祇域又为他配好，并告诉他：“每天服用四两。”提婆达多问：“佛服用几两？”祇域回答说：“每天三十二两。”提婆达多便说：

“我也要日服三十二两。”
 
【古文】
 
祇域答言。如来身者。不与汝同。汝若多服。必更为患。提婆达言。我若服之。身足能消。我身佛身。有何差别。但与我服。即皆效佛。日日亦服三十二两。药在体中流注诸脉。身力微弱不能消转。举身支节。

极患苦痛。呻吟唤呼。烦愦宛转。
 
【白话】
 
祇域答道：“如来的身体和你不一样。你如果服多了，肯定会增加病患。”提婆达多说：“我如果服用三十二两，自身足能消化，我的身体和佛身，有什么差别呢？只管给我服用就是了。”他于是仿效佛，也天天服三十二两。药在体内流注于众经脉中，因身力微弱不能够消化，以至全身肢体关节极其痛苦，呻吟大叫，烦乱地辗转反侧。
 
【古文】
 
世尊怜愍。即遥伸手以摩其头。药即时消。痛患除愈。病既得愈。看识佛手。因而言曰。悉达余术。世不承用。复学医道。善能使知。于时阿难。闻说此语。情用怅恨。长跪白佛。提婆达多。不识恩养。世尊慈矜。为之除患。方更吐此不善之言。有何情怀。能生此心。长夜思嫉。

向于世尊。
 
【白话】
 
世尊怜悯他，于是从远处伸过手给他摩顶，顿时药力消散，痛苦遣除。病愈后，提婆达多一看之下，认出是佛手，于是说：“悉达多的某种法术，世人都不屑一用。不过也能看出他曾经学过一点医术。”当时阿难听到这句话，心中十分惆怅痛恨，长跪着对佛说：“提婆达多真不知恩惠，世尊如此慈爱，为他消除病患，他却口吐如此不善之语。他到底怀着什么样的鬼胎才产生如此恶心，对世尊嫉妒不休呢？”
 
【古文】
 
佛告阿难。提婆达者。不但今日怀不善心欲中伤我。过去世时亦常恶心。杀害于我。阿难白佛。不审过去伤害之事。因缘云何。佛言善听。当为汝说。应曰唯然世尊。诺当善听。佛告阿难。过去久远。不可计数阿僧祇劫。此阎浮提有一大城。名波罗奈。尔时国王。名梵摩达。凶暴无慈。奢淫好乐。每怀恶忌。好为伤害。
 
【白话】
 
佛告诉阿难：“提婆达多不但现今怀着不善心想伤害我，而且在过去世时，也经常生恶心杀害我。”阿难对佛说：“不知过去他伤害你的事情，其中的因缘是怎样的呢？”佛说：“好好听着，我为你宣说。”阿难说：

“是的，世尊，我会用心听。”佛告诉阿难：“久远不可计数阿僧祇劫以前，此阎浮提有一座名叫波罗奈的大城，当时的国王名为梵摩达。他为

人凶暴，无有慈爱，淫佚无度贪恋玩乐，经常心怀邪恶，喜好伤害众生。
 
【古文】
 
尔时其王。欻于梦中。见有一兽。身毛金色。其诸毛端。出金光明。照于左右。皆亦金色。觉已自念。如我所梦。世必有此。当敕猎者求觅其皮。作是念已。召诸猎师。而告之曰。我梦有兽。身毛金色。毛头出光。殊妙晃朗。想今国界。必有此物。仰汝等辈广行求捕。若得其皮。当重赐与。令汝子孙。食用七世。若不用心。求不得者。当俱诛灭汝等族党。
 
【白话】
 
有一次，他忽然在梦中看见一头金毛野兽，毛尖放出金色光明，将四周也照得金光灿烂。醒来后心想：‘我梦见的奇兽，世上也必定会有。应当令猎人去寻找它的毛皮。’这样想过后，就召集众猎人，告诉他们说：

‘我梦见一头野兽，浑身长满金毛，毛尖发出奇妙明亮的金光。我想如今国内一定有此动物，希望你们广泛地进行搜捕。如果能得到它的毛皮，必有重赏，令你们的子孙七代也享用不尽。如果不用心猎捕，得不到的话，就把你们的亲族全部诛灭。’
 
【古文】
 
时诸猎师。得王教已。忧愁愦愦。无复方计。聚会一处。共论此事。王所梦兽。生未曾睹。当于何所而求觅此。若今不得。王法难犯。我曹徒类。永无活路。论此事已。益增闷恼。又复有言。此山泽中。毒虫恶兽。亦甚众多。远行求觅。必不能得。交当丧身。困死林野。且私募一人。令行求之。
 
【白话】
 
这些猎人，得到国王命令后，忧愁烦闷无计可施，于是聚会到一起共同商议此事：‘国王所梦到的野兽平生从未见过，应该到哪里去寻找呢？如果找不到，王法又不可触犯，我们这些人就绝无活路了！’这样议论后，更加烦恼。又有人说：‘旷野中还有很多的毒虫、猛兽。如果深入里面去寻找，肯定不能够得到，一个接一个地丧命，困死在林野而已。

不如私下里招募一个人，让他去寻找。’
 
【古文】
 
众人言善。更相简练。晓劝一人。汝可尽力广行求觅。若汝吉还。我曹合物。当重赏汝。设令山泽遇害不还。亦当以物与汝妻子。其人闻此。心自念言。为此众人。分弃身命。内计已定。即可当行。办道路具。

涉险而去。
 
【白话】
 
众人都说：‘好！’于是挑选一人，劝他说：‘你可以全力以赴地远行寻找，如果成功而还，我们就将各自的财物合起来重重赏你；如果在旷野中遇害不归，我们也将这些财物送给你的妻子儿女。’这个人听完后，心想：‘为了这么多人，我理应舍弃自己的生命！’打定主意，就答应下来去找。于是置办各种路上用品，冒险出发。
 
【古文】
 
行已经久。身羸力弊。天时上暑。到热沙道。唇干渴乏。郁蒸欲死。穷酸苦切。悲悴而言。谁有慈悲。矜怜我者。当见拯济。救我身命。时山泽中。有一野兽。名曰锯陀。身毛金色。毛头光明。遥闻其语。甚怜愍之。身入冷泉。来至其所。以身裹抱。小还有力。将至水所。为其洗浴。行 拾菓蓏 。来与食之。
 
【白话】
 
走了很长时间，已是身体疲弱，气力衰竭。当时正是酷暑天气，到了热沙路上，嘴唇干裂，又渴又累，闷热地快要死去。他心中酸苦绝望，悲伤无力地哀鸣道：‘有谁能慈悲怜悯我，救我一命啊！’当时山野中有一头名为锯陀的野兽，皮毛金色，毛尖放光。它远远地听到了这个人的话，非常怜悯他，于是跳入冷泉，来到他所在之处，用身体怀抱。待他稍微恢复体力，就把他带到水边，为他洗浴。又拾了些瓜果给他吃。
 
【古文】
 
体既平复。而自念言。今睹此兽。毛色金光。正是我王所求之者。然我垂死。赖其济命。感识其恩。未能酬报。何能生心。当害于此。若复不获。彼诸猎师。宗党徒类。当被诛戮。念此事已。悲不自胜。
 
【白话】
 
这人身体恢复后，心中暗想：‘看来这头毛色光明的奇兽就是我王所需要的。然而我垂死之际，全靠它救我一命，感念它的恩德尚未加以报答，怎么能生恶心来加害它呢？可如果不将它捕获，那些猎人及其宗族亲友就要被诛灭啊！’想到这儿，不胜悲伤。
 
【古文】
 
锯陀问言。何以不乐。垂泣而说心所怀事。锯陀语言。此事莫忧。我皮易得。计我前世。舍身无数。未曾为福。而能舍寿。今以身皮。济彼众命。心怀欢喜。如有所获。但剥取皮。莫便绝命。我已施汝。终无悔恨。
 
【白话】
 
锯陀问道：‘为什么不高兴呢？’他垂泪述说了所怀心事。锯陀听完之后说：‘不用为此事犯愁，我的皮毛容易得到。想我过去世中，虽曾无数次失去身体，但从来没有为了积福德而舍弃寿命。如今能够用此身毛皮救那么多人的性命，我心中满怀欢喜，就像自己得到很大收获一样。不过只可剥取我的皮，不要害我性命，我已决定把皮布施给你了，绝对不会后悔。’
 
【古文】
 
尔时猎师。即徐剥皮。尔时锯陀。即自立愿。今我以皮。用施此人。救彼众人所爱之命。持此功德。施及众生。用成佛道无上正真。普度一切生死之苦。安着涅槃永乐之处。作此愿已。三千国土。六变震动。诸天宫殿。动摇不宁。
 
【白话】
 
于是猎人就慢慢地剥下了它的毛皮。而锯陀自己则立下誓愿说：‘如今我将皮毛布施给此人，拯救了众多猎人所珍爱的生命。愿将此功德普施一切众生，以成就无上正真佛道，普度一切感受生死痛苦的众生，将他们安置在永远安乐的地方！’立下此愿后，三千大千世界六种震动，诸天所居的宫殿动摇不宁。
 
【古文】
 
各用惊愕。推寻其相。见于菩萨剥皮布施。即从天下来到其所。散花供养。涕泪如雨。剥皮去后。身肉赤裸。血出流离。不可看睹。复有八万蝇蚁之属。集其身上。同时唼 食。时欲趣穴。复恐伤害。忍痛自持。身不动摇。分以身施。死于彼中。
 
【白话】
 
天人们感到十分惊愕，寻找原因，结果看见菩萨剥皮而行布施。于是立即从天而降，来到菩萨所在处，散花供养，泪如雨下。皮剥掉后，锯陀赤裸肉身，血流不止，使人不忍目睹。这时又来了八万蝇、蚁等虫子聚集在身上，一起咬食。当时它想回到洞中，又唯恐伤害到这些蝇蚁，就一直强忍疼痛身不动摇，自忖理应以身布施，死在其中。
 
【古文】
 
时诸蝇蚁。缘食菩萨身者。命终之后。皆得生天。尔时猎师。担皮到国。奉上于王。王见欢喜。奇之未有。善其细软。常敷用卧。心乃安隐。情用快乐。如是阿难。欲知尔时兽锯陀者今我身是。彼梵摩达王。今提婆达是。八万诸虫。我初成佛。始转法轮。上八万诸天得道者是。
 
【白话】
 
那些蝇蚁由于吃了菩萨身肉，死后都得以转生天界。那位猎人担着毛皮回到都城。奉献给国王。国王见后十分欢喜，感觉是前所未有的奇物，欣赏它的细软，便经常铺作卧具，心中这才满足快乐。阿难，想知道当时锯陀奇兽是谁吗？就是如今的我。那个梵摩达王，就是如今的提

婆达多。诸八万虫子，就是我刚成佛初转法轮之际，得道的八万天子。
 
【古文】
 
此提婆达。于彼世时伤害于我。乃至今日。犹无善心。长夜思害。欲相中伤。贤者阿难。及诸会者。闻佛所说。悲怅兼怀。各自感励。勤求法要。有得须陀洹斯陀含阿那含阿罗汉者。有种辟支佛因缘者。有发无上佛道意者。有住不退地者。咸各欢喜。敬戴奉行。
 
【白话】
 
这个提婆达多，在前世时就曾经伤害过我，乃至于今仍然没有善心，日夜想着进行伤害。”贤者阿难以及与会大众，听闻佛语，怅然伤感，各自激励勤求法要，有的证得须陀洹、斯陀含、阿那含、阿罗汉果，有的种下辟支佛因缘，有的发起无上佛道之心，有的住于不退转地。无不欢喜，恭敬地奉行。
 

## 出家功德尸利苾提缘品第十五
 

 
【古文】
 
如是我闻。一时佛在摩伽陀国王舍城迦兰陀竹园中。尔时世尊。赞叹出家。功德因缘其福甚多。若放男女。若放奴婢。若听人民。若自己身。出家入道者。功德无量。
 
【白话】
 
如是我闻：一时，佛住在摩伽陀国王舍城迦兰陀竹园中。当时世尊赞叹出家的功德和因缘，说是出家福德很大。如果准许儿女、或者释放奴婢、或者允许人民、或者自己出家入道，功德都无量无边。
 
【古文】
 
布施之报。十世受福。六天人中。往返十到。犹故不如放人出家及

自出家功德为胜。何以故。布施之报。福有限极。出家之福。无边无量。
 
【白话】
 
布施的果报虽然很大，可以十世感受福果，于六欲天及人间往返十次，仍不如释放别人出家或自己出家的功德超胜。为什么呢？布施的福报有极限，而出家的福报却无量无边。
 
【古文】
 
又持戒果报。五通神仙。受天福报。极至梵世。于佛法中。出家果报。不可思议。乃至涅槃。福故不尽。假使有人。起七宝塔。高至三十三天。所得功德。不如出家。何以故。七宝塔者。贪恶愚人。能坏破故。

出家之法。无有毁坏。欲求善法。除佛法已。更无胜故。
 
【白话】
 
此外持戒的果报可成为五通神仙，享受天上福报，最高可至梵天界。而在佛的教法中出家，果报不可思议，乃至涅槃福报仍无穷尽。假使有人建七宝塔高达三十三天，所获得的功德却不如出家。为什么呢？因为七宝塔可以被贪婪凶恶的愚人破坏，而出家的功德法不会被毁坏，想求取善法，除了佛法实在没有更超胜的。
 
【古文】
 
如百盲人。有一明医。能治其目。一时明见。又有百人。罪应挑眼。一人有力。能救其罪令不失目。此二人福。虽复无量。犹亦不如听人出家及自出家其德弘大。
 
【白话】
 
譬如一百个盲人，有一位明医能将他们的眼睛全都治好，使他们顿然重见光明；又有一百人犯下挑眼的重罪，一个人有能力解救他们的罪罚，令其不致失去眼睛。这两人的福德虽无有限量，还是不如允许他人出家或自己出家福德巨大。
 
【古文】
 
何以故。虽能施于二种人目。此人唯各获一世利。又肉眼性。性有败坏。听人出家。若自出家。展转示导众生永劫无上慧眼。慧眼之性。

历劫无坏。
 
【白话】
 
为什么呢？虽然他们能施予两种人眼目，但这些人只能各获得一世的利益，况且肉眼的本性就是无常败坏的。而允许他人出家，或自己出家，可以相续不断地开启众生永恒的无上慧眼。慧眼则是永远无有毁坏的。
 
【古文】
 
何以故。福报人天之中。恣意受乐。无穷无尽。毕成佛道。所以者何。由出家法。灭魔眷属。增益佛种。摧灭恶法。长养善法。灭除罪垢。

兴无上福业。是故佛说出家功德。高于须弥。深于大海。广于虚空。
 
【白话】
 
为什么呢？因为慧眼所感福报可在人间、天上尽情享受快乐，无穷无尽，最后成就佛道。为什么这样呢？因为出家功德可以灭魔众眷属、增上佛种、摧灭恶法、长养善法，灭除罪垢、兴建无上福业。所以佛说出家的功德，比须弥山还高，比大海还深，比天空还广阔。
 
【古文】
 
若使有人为出家者。作诸留难。令不从志。其罪甚重。如夜黑暗无所睹见。是人罪报。亦复如是。入深地狱黑闇无目。譬如大海。江河百流。悉投其中。此人罪报。亦复如是。一切诸恶。皆集其身。如须弥山劫火所烧。无有遗余。此人亦尔。地狱火烧。无有穷已。譬如迦留楼醯 尼药。极为苦毒。若等斤两。比于石蜜。彼善恶报。亦复如是。
 
【白话】
 
假如有人阻挠别人出家，令他们不能实现志愿，罪过十分严重：犹如在黑夜中什么也看不见，此人罪报也是如此，他将深陷地狱之中、暗无天日；犹如江河百川皆归大海，此人罪报也是这样，一切罪恶都集中到他身上；犹如须弥山遭受劫火焚烧无有遗留，此人也是这样，被地狱火焚烧无有尽头；犹如迦留楼醯尼药毒性很大，同等重量的这种药和石蜜相比，善恶业的果报对比也是一样啊！
 
【古文】
 
听人出家。若自出家。功德最大。以出家人。以修多罗 为水。洗结使之垢。能灭除生死之苦。为涅槃之因。以毗尼 为足。践清戒之地。阿毗昙 为目。睹世善恶。恣意而游步八正之路。至涅槃之妙城。以是义故。放人出家。若自出家。若老若少。其福最胜。
 
【白话】
 
允许他人出家或自己出家，功德是最大的。因为出家之人以修多罗为水洗去烦恼尘垢，能灭除生死痛苦，成为涅槃的因；以毗尼为足，踏上净戒大地；以阿毗昙为目，洞察世间善恶，任意信步于八正道，抵达涅槃的妙城。从这种意义来说，让人出家，或自己出家，无论老少都会获得最殊胜的福报。
 
【古文】
 
尔时世尊。在王舍城迦兰陀竹园。时王舍城。有一长者。名尸利苾提（此言福增）。其年百岁。闻出家功德如是无量。便自思惟。我今何不于佛法中出家修道。
 
【白话】
 
当时世尊在王舍城迦兰陀竹园。那时王舍城中有一位名叫尸利苾提

（汉语“福增”）的长者，年龄有一百岁了。他听到出家的功德如此广大，便暗自思惟：“我如今为什么不在佛的教法中出家修道呢？”
 
【古文】
 
即辞妻子奴婢大小。我欲出家。其人老耄 。家中大小。莫不厌【忄 +亥】 。轻贱其言。无从用者。闻欲出家。咸各喜言。汝早应去。何以迟晚。今正是时。
 
【白话】
 
于是辞别妻子、孩子、奴婢合家大小说：“我想出家。”他老迈年高，家里所有人没有不厌烦他的，对他的话也很轻视，认为他没什么用处。听说他想出家，都欢喜说道：“你早就应该去了，为什么拖到这么晚呢？现在正是时候。”
 
【古文】
 
尸利苾提。即出其家。往趣竹园。欲见世尊求出家法。到竹园已。问诸比丘。佛世尊大仙。大悲广利天人者。今何所在。比丘答言。如来世尊。余行教化。利益不在。
 
【白话】
 
尸利苾提就走出家门前往竹园，想拜见世尊求学出家之法。到竹园以后，询问众位比丘：“大悲广利天人的佛世尊大仙现在何处？”比丘们答道：“如来世尊去别处教化、利益众生了，现在不在这儿。”
 
【古文】
 
尸利苾提又问。次佛大师智慧上足 。更复是谁。比丘指示彼尊者舍利弗是。即柱杖至舍利弗所。舍杖作礼。白言。尊者。听我出家。时舍利弗。视是人已。念此人老。三事皆缺。不能学问坐禅佐助众事。告言。汝去。汝老年迈。不得出家。
 
【白话】
 
尸利苾提又问：“次于大师佛陀的最有智慧的高足弟子又是谁呢？” 比丘们指示尊者舍利弗是。他便拄杖来到舍利弗那里，放下手杖施礼，说道：“尊者，请允许我出家。”舍利弗看罢此人，心想他年龄很老，学佛问道、坐禅修行、帮助僧众做事，这三事都不能做到，便告诉他：“你走吧，你老迈年高，不能出家。”
 
【古文】
 
次向摩诃迦叶。优波离。阿（少/兔）楼陀等。次第五百大阿罗汉。彼皆问言。汝先向余人未。答言。我先已向世尊。世尊不在。次向尊者舍利弗。又问彼何所说。答曰。彼告我言。汝老年迈不得出家。
 
【白话】
 
接着他又向摩诃迦叶、优波离、阿（少/兔）楼陀等五百大阿罗汉请求出家。他们都问道：“你之前问过其他人没有？”他回答道：“我先请示世尊，世尊不在；然后请示尊者舍利弗。”又问舍利弗怎么说的，他回答道：“舍利弗尊者告诉我，你老迈年高不能出家。”
 
【古文】
 
诸比丘言。彼舍利弗智慧第一。尚不听汝。我等亦复不听汝也。譬如良医。善知瞻病。舍不疗治。余诸小医。亦悉拱手。当知是人。必有死相。以舍利弗大智不听。其余比丘。亦尔不听。
 
【白话】
 
这些比丘说道：“舍利弗智慧第一，尚且不准许你出家，我们也不能准许你出家。譬如良医善于看病，如果他都舍弃不治的病人，其他的普通医生肯定也都束手无策。由此可以推知此病人一定有死相。”由于大智舍利弗不同意，其他的比丘也都不同意。
 
【古文】
 
尸利苾提。求诸比丘。不得出家。还出竹园。住门阃 上。悲泣懊恼。举声大哭。我从生来。无有大过。何故特不听我出家。如优波离。剃发贱人。泥提。下秽除粪之人。鸯掘摩罗。杀无量人。及陀塞羁 。

大贼恶人。如是等人。尚得出家。我有何罪。不得出家。
 
【白话】
 
尸利苾提请求了诸位比丘没能出家，走出竹园，坐在门槛上，懊恼悲泣乃至放声大哭：“我有生以来没犯过大的过错，为什么唯独不准许我出家？像优波离，是一个剃发的下贱种姓；泥提是一个清除粪秽的人；鸯掘摩罗曾杀害无数的人；还有陀塞羁乃是大贼恶人。像这样的人尚且能够出家，我有何罪而不能出家啊？”
 
【古文】
 
作是语时。世尊即于其前踊出。放大光明。相好庄严。譬如忉利天王帝释七宝高车。佛问福增。汝何故哭。尔时长者。闻佛梵音。心怀喜踊。如子见父。五体投地。为佛作礼。泣白佛言。一切众生。杀人作贼。妄语诽谤。下贱等人。皆得出家。我独何罪。特不听我佛法出家。我家大小。以我老耄。不复用我。今于佛法。不得出家。今设还家。必不能前我。当何所趣。我今定当于此舍命。
 
【白话】
 
说这话时，世尊立即踊现在他面前，放大光明，相好庄严，犹如忉利天王帝释的七宝高车。佛问福增：“你为什么哭泣？”
  
当时长者听到佛的梵音，满怀喜悦，就像儿子见到父亲一样，五体投地给佛施礼，对佛哭诉道：“一切杀人、作贼、妄语、诽谤、下贱的众生都可以出家，我有什么罪，唯独不准许在如来教法中出家？我一家大小认为我太老了，不再用我，现在于佛法中不能出家，假设返回家中，

他们一定不接纳我，我还能到哪里去呢？看来我今天只有死在这里了。”
 
【古文】
 
尔时佛告尸利苾提。谁能举手于虚空中。而作定说。是应出家。此人不应。是老长者白佛言。世尊。法转轮王。第一智子。次佛。第二世间导师。舍利弗者。此不听我佛法出家。尔时世尊。以大慈悲。慰喻福

增。譬如慈父慰喻孝子。而告之言。汝莫愁忧苦恼。我今当令汝得出家。
 
【白话】
 
佛告诉尸利苾提：“是谁把手举到虚空中轻易下结论：这人可以出家，那人不可以出家？”这位老人对佛说：“世尊，是转轮法王智慧第一的法子、第二佛陀、第二世间导师舍利弗，不准许我在佛法中出家。”世尊以大慈大悲就像慈父安慰、开导孝子一样安慰福增，告诉他：“你不要忧愁苦恼，我现在可以让你出家。
 
【古文】
 
非舍利弗三阿僧祇劫精勤苦行。百劫修福。非舍利弗世世难行。破头挑眼。髓脑血肉。皮骨手足。耳鼻布施。非舍利弗投身饿虎。入于火

坑。身椓千钉。剜 身千灯。非舍利弗国城妻子。奴婢象马。七宝施与。
 
【白话】
 
并不是舍利弗三大阿僧祇劫中精勤苦行，一百劫中修集福报；并不是舍利弗世世难行能行，以破头、挑眼、髓、脑、血、肉、皮、骨、手、足、耳、鼻等而作布施；并不是舍利弗舍身喂饿虎，跳入火坑，身上钉入千钉、身上剜出千灯；并不是舍利弗以国家、城池、妻子、儿女、奴婢、象马、七宝用来布施；
 
【古文】
 
非舍利弗初阿僧祇劫。供养八万八千诸佛。中阿僧祇劫。供养九万九千诸佛。后阿僧祇劫。供养十万诸佛世尊。出家持戒。具足尸波罗蜜。

非舍利弗于法自在。何得制言。此应出家。此人不应。
 
【白话】
 
并不是舍利弗在初阿僧祇劫中供养八万八千诸佛，中阿僧祇劫中供养九万九千诸佛，后阿僧祇劫中供养十万诸佛世尊，并且出家持戒，具足尸波罗蜜；并不是舍利弗于法获得自在，他怎么能够断言：这人可以出家，这人不能出家！
 
【古文】
 
唯我一人。于法自在。唯我独乘六度宝车。被忍辱铠。于菩提树下。坐金刚座。降魔王怨。独得佛道。无与我等。汝来随我。我当与汝出家。如是世尊种种慰喻。（福增）忧恼即除。心大欢喜。便随佛后。入佛精舍。
 
【白话】
 
唯独我一人于法获得自在，唯独我乘坐六度宝车，披忍辱铠甲，在菩提树下坐金刚座降伏魔王怨敌，独自成就佛道。没有人能和我平起平坐。你跟我来，我将准许你出家。”就这样世尊作了百般安慰劝导，福增消除了忧恼，心中大为欢喜，跟随佛陀进入佛的精舍。
 
【古文】
 
告大目连。令与出家。何以故。众生随缘得度。或有于佛有缘。余人则不能度。于余人有缘佛则不度。于舍利弗有缘。目连。迦叶。阿那

律。金毗罗等。一切弟子。则所不度。如是展转。随其有缘。余人不度。
 
【白话】
 
佛告诉大目犍连：“你度他出家！为什么这样呢？众生皆随缘得度，有的与佛有缘，其他人则不能度；有的与其他人有缘，佛则不能度；如果与舍利弗有缘，则目犍连、迦叶、阿那律、金毗罗等一切弟子都不能度。依此类推，随着他的缘份所在，其他人都不能度。”
 
【古文】
 
尔时目连亦思。此人年高老耄。诵经坐禅佐助众事。三事悉缺。然佛法王。敕使出家。理不有违。即与出家。受具足戒。
 
【白话】
 
当时目犍连也想：“此人老迈年高，诵经、坐禅、帮助僧众做事这三样都做不了，但佛乃法王，令他出家，理应不能反对。”于是准许他出家，给他授了具足戒。
 
【古文】
 
此人前世。已种得度因缘。已吞法钩。如鱼吞钩。必出不疑。已曾修集诸善功德。昼夜精勤。修集读诵修多罗。毗尼。阿毗昙。广通经藏。以年老故。不能随时恭敬迎送礼问上座。诸年少比丘。以先出家。为上座故。常苦言克切。此老耄比丘。自恃年高。诵经学问。憍 慢自大。

不相敬承。
 
【白话】
 
此人前世已种下得度的因缘，像鱼吞钓钩一样吞下法钩以后，无疑定会出离。因他已曾修集众善法功德，所以出家后日夜精勤，修习读诵修多罗、毗尼、阿毗昙，从而广通经藏。由于年老的缘故，他不能随时恭敬、迎送、顶礼、问询上座比丘。那些年轻的比丘因先出家是上座的缘故，常常对他苦言讽刺：“这老迈比丘自恃年岁大，能诵经、学问好而傲慢自大，对我们不恭敬承事。”
 
【古文】
 
时老比丘。便自思惟。我在家时。为家大小之所刺恼。今来出家。望得休息。而复为此诸少年辈之所激切。何罪乃尔。益增苦恼。又作是念。我今宁死。
 
【白话】
 
这时老比丘自己思惟：“我在家时，被合家大小所讥讽恼乱，现在来出家，希望能得到休息，却又被这些年少比丘所逼迫。我究竟造了什么罪孽才导致这样的呢？”越想越苦恼。又想到：“我现在宁愿去死。”
 
【古文】
 
时彼林边。有大河水。既深且驶。寻往岸边。脱身袈裟。置树枝上。长跪向衣。啼泣堕泪。自立誓言。我今不舍佛法众僧。唯欲舍命。我此身上衣。布施持戒精进诵经。
 
【白话】
 
当时在竹林边有条大河，河水既深又急。他随即前往岸边，脱下身上的袈裟挂在树枝上，向袈裟长跪，哭泣流泪，立誓道：“我今天不是舍弃佛法僧众，只是想舍弃我的性命。我身上的袈裟布施给精进持戒诵经的人。
 
【古文】
 
设有报者。愿我舍身。生富乐家。眷属调顺。于我善法。不作留难。常遇三宝。出家修道。遭值善师。示悟涅槃。誓已。于河深驶回波覆涌之处。欲投其中。
 
【白话】
 
假若有报应，愿我舍身后投生在富贵、安乐的家庭，眷属和顺，对我行持善法不作阻拦，令我恒常值遇三宝，出家修道，得到良师教导证悟涅槃。”立誓后，就准备跳入河水深疾回旋翻滚之处。
 
【古文】
 
尔时目连。以天眼观我老弟子。为作何事。寻见弟子。放身投水。

未至水顷。以神通力。接置岸上。问言。法子汝何所作。
 
【白话】
 
正好目犍连用天眼想看看他的老弟子在干什么，忽然见到他要舍身跳河，就在他尚未入水的一刹那，用神通力接住放回岸上。问道：“法子，你这是干什么？”
 
【古文】
 
尸利苾提。甚大惭愧。即自思惟。当以何答。我今不应妄语诳师。设诳师者。世世获罪。当无舌根。又我和尚。神通玄鉴。我纵妄语。亦自知之。
 
【白话】
 
尸利苾提十分惭愧，心中暗想：“应当如何回答呢？我如今不应以妄语来欺骗师父。假如欺骗师父会世世获罪，将无舌根。况且我的和尚神通广大洞察一切，即使我说妄语他也能知道。
 
【古文】
 
世若有人。智慧明达。性实质直。诸天应敬。若有智慧。而怀谄诳。可为人师。人应供养。若无智慧。而有质直。虽不兼物。行已自济。若人愚痴。心怀诳谄。一切众中。恶贱下劣。设有所说。人悉知之。皆言。此人谄欺无实。假令实说。舍不信用。是故我若欺诳和尚。此非我宜。

当如实说。
 
【白话】
 
世上若有人既智慧明达，又性情质朴、正直，诸天人都应恭敬；倘若有智慧却心怀谄诳，也可作为人师，受到世人的恭敬供养；倘若没有智慧却心地正直，虽不能同时利益他人，但也足以独善其身；倘若一个人既愚痴又心怀谄诳，则在一切大众中最为恶劣下贱。这种人假如有所言说，人们都会看破，说：‘此人谄诳欺诈没有实话。’就算他说实话，也被舍弃而不被相信采用。所以如果我欺骗和尚，是很不应该的，应当如实回答。”
 
【古文】
 
即白师言。我厌家出家。欲求休息。今复不乐。故欲舍命。目连闻已。即作是念。此人设当不以生死恐畏之事而怖之者。于出家利。空无所获。即告之言。汝今至心。捉我衣角。莫中放舍。即奉师教。譬如风性。轻举所吹尘草。上冲虚空。神足游空。若捉一毛。随意所至。
 
【白话】
 
于是便对师父说：“我厌恶家庭才出家，想求得休息。如今又不如意，所以想舍弃性命。”目犍连听后，这样想到：“此人如果不以生死怖畏的真相来惊吓，对于出家的利益恐怕会空无所获。”于是告诉他：“你现在专心致志抓住我的衣角，不要中途放舍。”
 
他就按照师父教导而做。如同风能轻松地把吹起的尘土、草叶刮上高空一样，目犍连神足自在飞行在虚空中，带上他就像拿着根毛发，可以随心所欲地到达任何地方。
 
【古文】
 
尔时目连。犹如猛鹰衔于小鸟。飞腾虚空。目连神足。亦复如是。身升虚空。屈伸臂顷。至大海边。海边有一新死女人。面貌端正。身容殊妙。女相具足。见有一虫。从口中出。还从鼻入。复从眼出。从耳而入。目连立观。观已舍去。尸利苾提。白言。和尚。此何女人。状相如是。目连告言。时到当说。
 
【白话】
 
犹如雄鹰口中衔着小鸟飞腾在虚空中，目犍连的神足也是如此，身体升到虚空，屈伸胳膊的工夫就飞到大海边。海边有一个刚刚死去的女人，面貌端正身相美妙，具足女人的相好。有一条虫子从她的口中爬出，又从鼻子爬入，再从眼睛爬出，从耳朵爬入。目犍连站着观看，看罢离开。尸利苾提说道：“和尚，这个女人是谁，怎么会这副模样？”目犍连答道：“时机到了我会告诉你。”
 
【古文】
 
小复前行。见一女人。自负铜镬107。搘著水边。然火吹之。既沸。脱衣自入镬中。发爪先脱。肉熟离骨。沸吹骨出在外。风吹寻还成人。自取其肉而食噉之。福增见已。心惊毛竖。白言。和尚。自食肉者。为是何人。目连告曰。时到当说。
 



















 
106镬：huò 指锅。
 
【白话】
 
又向前走了一小段，看见一个女人背着一个铜锅，然后支起锅加入水，点起火并将火吹旺。水沸腾后她脱衣自己进入锅中，头发和指甲最先脱落，肉煮熟后也脱离骨头。沸水将骨头吹到外面，经风一吹马上又变成一个人，这人从锅中捞出自己的肉来吃。福增看罢，心惊毛竖，说道：“和尚，自己吃自己肉的是什么人呢？”目犍连答道：“时机到了我会告诉你。”
 
【古文】
 
次小前行。见一大树 。多有诸虫。围唼其身。乃至枝节。无有空处如针头许。时有大声。叫唤啼哭。震动远近。如地狱声。白言。和尚。

此大恶声。为是何人。目连告言。时到当说。
 
【白话】
 
再往前走一小会儿，看见一个大大的身体，有许多虫子围绕着叮咬，以至于肢节上没有针头许的空处。同时发出叫唤痛哭的巨大声音，震动远近各方，像地狱中的声音一样。尸利苾提说道：“和尚，发出这巨大惨叫声的，是什么人？”目犍连答道：“时机到了我会告诉你。”
 
【古文】
 
次复见有一大男子。周匝多有兽头人身。诸恶鬼神。手执弓弩。三叉毒箭。镞 皆火燃。竞共射之。身皆燋燃。白言。和尚。此是何人。

受兹苦毒。逃走无所。师言且住。时至当说。
 
【白话】
 
接着又看见一个大男人，周围有许多兽头人身的恶鬼，手执弓弩及箭头燃火的三叉毒箭，争相向他射击，他的身体都被烧焦了。尸利苾提问道：“和尚，这是什么人，感受这种痛苦，无处可逃？”师父说：“先不要问，时机到了我会告诉你。”
 
【古文】
 
次前经久。见一大山。下安刀剑。见有一人。从上投下。刀戟剑矟 。坏刺其身。即自收拔。还竖本处。复还上山。如前不息。见已白师。此复何人而受斯苦。告言且止。时到当说。
 
再往前走了很久，看见一座大山，山下安置着刀剑。有一个人从山上跳下来，被刀、戟、剑、槊刺伤身体，然后自己马上拔出来，仍竖立在原来的位置，再爬上山头往下跳，像刚才那样不停息。尸利苾提看罢对师父说：“这又是什么人，感受这般痛苦？”目犍连答道：“先不要问，时机到了我会告诉你。”
 
【古文】
 
次前见有一大骨山。高七百由旬。能障蔽日。使海荫黑。尔时目连。于此骨山一大肋上。来往经行。弟子随行。寻自思惟。我今和尚。既已无事。我宁可问向来事不。念已白言。唯愿和尚。为我解说向所见事。

目连告言。今正是时。
 
【白话】
 
再往前走，看见一座巨大的骨山，高达七百由旬，遮天蔽日，使大海也变得阴黑。这时目犍连在此骨山上的一根大肋骨上来回地经行，弟子尸利苾提跟在其后，暗自思惟：“现在我和尚既然已经没什么事，我为何不问问刚才所看到的事情呢？”想罢说道：“恳请和尚为我解说刚才所看到的事。”目犍连对他说：“现在正是时候。”
 
【古文】
 
即白和尚。先所见者。是何女人。目连答言。汝欲知者。是舍卫国大萨薄 妇。容貌端正。夫甚爱敬。尔时萨薄。欲入大海。贪恋此妇。

不能舍离。即将入海。与五百贾客。上船入海。
 
【白话】
 
尸利苾提就问和尚：“最先看见的那个女人是谁呢？”目犍连答道：

“你想知道的那个女人，是舍卫国中大商主的妻子。她容貌端正，丈夫对她十分地敬爱。当时商主想入大海，因贪恋妻子不能舍离，于是带上她和五百商人一起蹬船入海。
 
【古文】
 
时妇常以三奇木头。擎镜照面。自睹端正。便起憍慢。深生爱著。时有一大龟。以脚蹋船。船破没海。萨薄及妇。五百贾客。一切皆死。大海之法。不受死尸。若水回波。夜叉罗刹。出置岸上。众生命终。随所爱念。死即生中。
 
【白话】
 
这个女人常用三脚木架支着镜子照自己的脸，看到自己长得端正，便生起了骄慢心，极为贪恋。当时有一只大海龟用脚踏船，船破后沉入海底，商主和妻子、五百商人都被淹死。大海的规律是不接受死尸，当海水涨潮之时，夜叉罗刹就会将死尸抛到岸上。众生命终以后，会随着自己所爱念的对境而投生在其中。
 
【古文】
 
或有难言。随所爱著。便往生者。谁爱地狱而入地狱者。众答曰。若有众生。盗三尊财及父母物。乃至杀人。如是大罪。应堕炽火地狱。

是人为风寒冷病所逼。便思念火。欲得入中。念已命终。便堕是狱。
 
【白话】
 
也许有人会责难：‘如果是随着所爱著的地方而投生的话，那么谁会爱著地狱而投生到地狱中呢？’我们可以这样回答：‘倘若有人偷盗三宝及父母的财物，甚至杀害人命，以这样的大罪应当堕入熊熊烈火的地狱。这人感觉被风寒、冷病所逼迫，便思念热火，想进入其中。想罢命终，就堕入这种地狱。
 
【古文】
 
若人盗佛灯明及直物。或盗僧祇灯烛薪草。若破坏拨撤僧祇房舍讲堂。若冬寒时。剥脱人衣。若以力势。以冰寒时。水灌奴婢及以余人。若抄掠时。剥人衣裳。如是罪报。应堕寒冰地狱。是人为热病所逼。常思寒冷之处。念想之时。即堕此狱。优钵罗。钵头摩。拘物头。分陀利地狱。亦复如是。寒冷地狱中。受罪之人。身肉冰燥。如焦豆散。脑髓米爆。头骨碎破百千万分。身骨擘裂。如剖箭栝 。
 
【白话】
 
倘若有人偷盗佛前灯火或有关财物；或者偷盗僧众的灯烛、柴草；或者破坏、拆毁僧众的房屋讲堂；或者在寒冬时节剥下别人的衣服；或者凭借自己的势力，在天寒地冻的时候用水浇灌奴婢及其他人；或者在抢夺时剥取他人的衣裳……，这样的罪报，应当堕入寒冰地狱。这人被热病所逼迫，一直想念寒冷的地方，正当想念之际，便堕入此地狱中。堕入优钵罗、钵头摩、拘物头、分陀利等地狱也是这样。在寒地狱中受罪的众生，身肉冰冻干裂如炒焦的豆子迸散一样；头骨破碎成百千万份，白白的脑髓爆裂出来；身上的骨头像剖开箭栝一样破裂。
 
【古文】
 
若人悭贪。断饿众生不随时饮食。应堕饿鬼。得逆气病。不能下食。瞻病知识。以种种食。劝强之言。是甜是酢 。此美易消。汝可强食。

便起恚心。使我何时眼不见食。尔时命终。生饿鬼中。
 
【白话】
 
倘若有人悭贪为性，断绝饥饿众生的饮食，不让应时饮食，应当堕为饿鬼。临终时得逆气的疾病，不能吃下食物。看护者用种种食物强行劝道：‘这是甜的，这是酸的，它们美味可口又好消化，你应努力吃下。’ 他便生起嗔恨心：‘什么时候让我眼前看不到食物！’就这样死去，转生在饿鬼界中。
 
【古文】
 
若人愚痴。不信三宝。诽谤毁道。应堕畜生。为病所困。唯得伏卧。不得偃 侧。不喜善言。左右定知此人必死。便逼劝言。汝当听法受斋受戒。汝当见佛像见比丘僧。汝当布施。其人心意。都不喜乐。为强敦喻。便增恶念。愿我得一不闻三宝善名处者。快不可言。尔时命终。生畜生中。
 
【白话】
 
倘若有人愚痴无智，不信三宝，诽谤、诋毁圣道，应当堕为畜生。临终时被病所困，只能俯卧，不能仰卧或侧卧，不喜欢听好话。旁边的人知道此人必死，便强逼劝说：‘你应当听闻佛法、受持斋戒！你应当见见佛像和比丘僧！你应当布施！’这人心里对此一点都不喜欢，在强行敦促劝导下，便生出恶念：‘愿我能得到一个听不见三宝善名的地方，乐不可言。’此时命终，就投生在畜生道中。
 
【古文】
 
若有修善种人天因。此人不为大病所困。临命终时。心不错乱。所亲左右。知其将死。各劝之言。乐闻法不。欲见像不。欲见比丘听经偈不。汝喜欲得受斋戒不。欲得财物施佛像不。悉答言好。
 
【白话】
 
倘若有人修善行种下了人天因，这个人不被大病所困，临死时心不错乱。周围亲友知道他将要死去，纷纷劝道：‘喜不喜欢听法？想不想看佛像？想不想见比丘听受经文？你乐意受持斋戒吗？想不想得到财物供养佛像？’他都说好。
 
【古文】
 
复与说言。施佛形像。得成佛道。供养法者。在所生处。得深智慧。达解法相。若施众僧。所生之处。得大珍宝。随意无乏。病人闻已。欢喜愿言。使我所生常遇三宝。闻法开悟。尔时命终。得生人中。
 
【白话】
 
又对他说：‘供养佛的形像，得成佛道；供养正法，生在何处都能具有深妙智慧，通晓法相；如果布施僧众，生在何处皆能得到广大珍宝，随心所欲无有缺乏。’病人听罢，欢喜发愿道：‘让我转生何处常能值遇三宝，闻法开悟。’此时命终，得以生在人中。
 
【古文】
 
若人广种生天善因。清净施戒。乐听经法。修持十善。其人将终。安隐仰卧。见佛形像天宫婇女及闻天乐。颜色和悦。举手上向。尔时命终。即生天中。
 
【白话】
 
倘若有人广种生天的善因，行持清净的布施、持戒，喜欢听闻经法，修持十善。他在临死时就安隐地仰卧，看见佛的形像、天宫天女，并听到天乐，面色也十分温和、喜悦，手举向上方。此时命终，便投生到天界。
 
【古文】
 
此萨薄妇。自爱著身。命终还生故身作虫。舍此虫身。堕大地狱。

受苦无量。
 
【白话】
 
这个商主的妻子，由于贪爱自己的身体，死后就又生在以前的身体上作虫子。舍弃虫身后，还会堕入大地狱，感受无量苦痛。”
 
【古文】
 
尸利苾提。白言。和尚。自食肉者。是何妇人。目连告曰。是舍卫国优婆夷婢。彼优婆夷。请一清净持戒比丘。夏九十日。奉给供养。于自陌头。起房安止。自办种种香美饮食。时到使婢送食供养。婢至屏处。

选好美者。自取食之。余与比丘。
 
【白话】
 
尸利苾提问道：“和尚，自己吃自己肉的女人是谁呢？”目犍连告诉他：“是舍卫国一个优婆夷的婢女。那位优婆夷请了一位清净持戒的比丘，在夏季九十天中进行承奉供养。于自家路旁盖起房屋安顿比丘，并且亲自置办各种香美的饮食，到了吃饭的时间，就派婢女送去供养比丘。婢女拿着食物到隐蔽处，挑上好的自己先吃，剩下的才送给比丘。
 
【古文】
 
大家 觉婢颜色悦泽。有饮食相。问言。汝得无污比丘食。答言大家。我亦有信。非邪见人。何缘先食。比丘食已。有残与我。我乃食之。若我先食。使我世世自食身肉。以是因缘故。先受轻系华报之罪。命终当堕大地狱中。受正果报。苦毒无量。
 
【白话】
 
主人发现婢女面色变得光润悦目，好像吃过些好食品，就问道：‘你是不是偷吃了比丘的食物？’答道：‘主人，我也是有信心的，不是邪见者，怎么会先吃呢？比丘吃过后把剩余的给我，我才吃的。如果是我先吃，让我生生世世自己吃自己身上的肉。’因为这个缘故，她先感受轻微的花报罪苦，死后堕入大地狱中受正果报，感受无量的苦痛。”
 
【古文】
 
福增白言。所见大树。诸虫唼食。发大恶声。复是谁乎。告言福增。是獭利吒营事比丘。以自在故。用僧祇物华果饮食。送与白衣。受此华报。于此命终。堕大地狱。唼身诸虫。即是尔时得物之人。
 
【白话】
 
福增问道：“所见到的被各种虫子咬食、发出巨大惨叫的大身体，又是谁呢？”目犍连告诉福增：“是獭利吒主事的比丘。因为有权力的自由，他将僧众的东西比如花果、饮食送给在家人，所以感受这种花报，于此

处命终后还会堕入大地狱。咬食他的那些虫子即是当时得到东西的人。”
 
【古文】
 
白言。和尚。彼举声哭。众箭相射。洞身火燃。复是何人。目连告言。此人前身。为大猎师。多害禽兽。以是罪故。受斯苦毒。于此命终。

堕大地狱。经久难出。
 
【白话】
 
福增问道：“和尚，那个放声大哭、被众箭争相攒射、全身燃火的人又是谁呢？”目犍连告诉他：“此人前身是一个大猎师，杀害了很多禽兽，因为这种罪业而遭受这样的痛苦。于此处死后还会堕入大地狱中，长久世间难以出来。”
 
【古文】
 
又问。和尚。彼大山上自投来下。刀剑矛矟。刺害其身。拔已复上。此是何人。目连告言。是王舍城中。大健斗将。以猛勇故。身处前锋。或以刀剑矛矟。伤克物命故受此报。于是死已。堕大地狱。受苦长久。
 
【白话】
 
尸利苾提又问：“和尚，那个在大山上自己跳下来，被刀剑矛槊刺割身体，自己拔出后又上到山头重新跳下的人，又是谁呢？”目犍连告诉他：“是王舍城中的一员善战大将，因为作战勇猛经常身为前锋，用刀剑矛槊伤害他人性命，所以受到这种报应。于此处死后还将堕入大地狱中，长久受苦。”
 
【古文】
 
福增又白。今此骨山。复为是谁。目连告言。汝欲知者。此即是汝故身骨也。尸利苾提。闻是语已。心惊毛竖。惶怖汗水。白言。和尚。

愿 我今者。心未裂顷。时为我说本末因缘。
 
【白话】
 
福增又问：“如今这座骨山又是谁呢？”目犍连告诉他：“你想要知道的骨山，就是你前身的骨头呀！”尸利苾提听罢此言，心惊肉跳，毛骨悚然，恐惧得冷汗像水一样直流，说道：“和尚，趁我现在心还没碎裂的时候，请给我说说此中因缘的始末。”
 
【古文】
 
目连告言。生死轮转。无有边际。而善恶业。终无朽败。必受其报。造若干业。随行受报。目连又言。过去世时。此阎浮提。有一国王。名曰昙摩苾提（秦言法增）。好喜布施持戒闻法。有慈悲心。性不暴恶。不伤物命。王相具足。政法治国。满二十年。
 
【白话】
 
目犍连告诉他：“生死轮回没有边际，善恶业也终究不会朽坏，必定感受相应的果报。造下种种业因，必定随行业而受报。”
 
目犍连又说：“在过去世时，此阎浮提有一位名叫昙摩苾提（汉语“法增”）的国王，喜好布施、持戒、闻法，富有慈悲心，性情不暴躁凶恶，不伤害生命，具足王相。他依正法治国满二十年。
 
【古文】
 
事间闲暇。共人博戏 。时有一人犯法杀人。诸臣白王。外有一人。犯于王法。云何治罪。王时慕戏。脱答之言。随国法治。即案限律。杀人应死。寻杀此人。王博戏已。问诸臣言。向者罪人。今何所在。我欲断决。臣白王言。随国法治。今已杀竟。
 
【白话】
 
有一次在政事稀少的闲暇时候与人下棋，当时有一人犯法杀人，诸位大臣禀告国王：‘外面有一个人犯了王法，怎么治罪？’当时国王一心在下棋上，便脱口答道：‘依国法治罪。’就依据法律规定的‘杀人者应判死罪’，随即杀了此人。国王下完棋后，问诸位大臣：‘刚才那个罪犯

现在何处？我要判决。’大臣们回禀国王：‘依照国法治罪，已将他杀了。’
 
【古文】
 
王闻是语。闷绝躃 地。诸臣左右。冷水洒面。良久乃稣。垂泣而

言。宫人妓女。象马七珍。悉于此住。唯我一人。独地狱中。受诸苦痛。
 
【白话】
 
国王听了这话，昏绝在地。周围大臣用冷水喷洒在国王脸上，过了很久，国王才苏醒过来，流着眼泪说道：‘宫人、伎女、象马七宝都将在此住着，只有我一人独自在地狱中感受各种痛苦了！
 
【古文】
 
我本未为王时。而此宫中。亦有王治。我不久死。此中亦当续有王治。我名为王。而害人命。当知便是旃陀罗 王。不知世世当何所趣。我今决定。不须为王。即舍王位。入山自守。时王命终。生大海中。作摩竭鱼 。其身长大。七百由旬。我从前未做国王时，此王宫中有国王统治；我不久之后死去，此宫中也会继续有国王统治。我名为国王却伤害人命，实际上这就是栴陀罗王，不知今后将世世投生何处？我现在决定不再作国王了！’
 
便舍弃王位进入山林独自修养。国王死后，投生在大海中变成大摩竭鱼，身体长达七百由旬。
 
【古文】
 
诸王大臣。自恃势力。枉克百姓。离别人民。剥脱众生。命终多作摩竭大鱼。多有诸虫。唼食其身。譬如拘执及毾（登+毛） 茸。着身诸虫。亦复如是。身瘙痒故。揩 玻璃山。碎杀诸虫。血流污海。百里皆赤。以此罪缘。于是命终。堕大地狱。
 
【白话】
 
在常理上那些自恃势力愚害百姓、离散人民、剥削众生的国王大臣，死后大多都变成大摩竭鱼。有许多虫子咬食他们的身体，譬如拘执和毾（登+毛）茸，附著在它们身上的各种虫子也是如此。因身上感到瘙痒难耐，大摩竭鱼就在颇梨山边磨擦，将那些虫子挤碎杀死，鲜血直流染红了方圆百里的海水。因此罪业，从这死后又堕入大地狱中。
 
【古文】
 
时摩竭鱼。一眠百岁。觉已饥渴。即便张口。海水流入。如注大河。尔时适有五百贾客。入海采宝。值鱼张口。船行驶疾。投趣鱼口。贾人恐怖。举声大哭。各作是言。我等今日。决定当死。各随所敬。或有称佛及法众僧。或称诸天山河鬼神父母妻子兄弟眷属。并作是言。我等今日。是为最后见阎浮提。更永不见。
 
【白话】
 
国王变成的那只摩竭鱼一觉睡了一百年，睡醒后很饥渴，便张开大口，海水像大河奔流一样注入其中。当时正赶上五百商人入海采宝，恰逢大鱼张口，船只飞快行驰奔向鱼口。商人们万分惊恐，放声大哭，纷纷说道：‘我们今日看来必死无疑！’
 
于是分别随着自己所敬奉的对境，有的称念佛及圣法、僧众，有的称念各位天神、山神、河神，或者父母、妻子、孩子、兄弟眷属等。并

且说道：‘今天是我们最后一次看阎浮提了，以后再也不会看不到了。’
 
【古文】
 
尔时垂入摩竭鱼口。一时同声。称南无佛。时鱼闻称南无佛声。即时闭口。海水停止。诸贾客辈。从死得活。此鱼饥逼。即便命终。生王舍城中。夜叉罗刹。即出其身。置此海边。日曝雨洗。肉消骨在。此骨山是。
 
【白话】
 
就在船只快要进入摩竭鱼口中的时候，所有人一起同声称念‘南无佛’。大鱼听到称念‘南无佛’的声音，立即闭上口，海水停止奔流，于是商人们死里逃生。这条鱼因饥饿所迫，随即死去，转生于王舍城中。夜叉罗刹便将它的尸体抛置在岸边，经过日晒雨淋，身肉消失仅存骨头，就变成这座骨山。
 
【古文】
 
福增当知。尔时法增王者。汝身是也。缘杀人故。堕大海中。为摩竭鱼。汝今既已。还得人身。不厌生死。若于此死。当堕地狱。欲出甚难。
 
【白话】
 
福增！你应当知道，当时的法增国王就是你自己，因为杀人的缘故，堕入海中成为摩竭鱼。你如今已经结束旁生身份，又重新得到人身，可还是不厌弃生死。倘若你这样死去，将会堕入地狱，再想出来就很困难了。”
 
【古文】
 
时尸利苾提。既见故身。闻是说已。畏于生死。于所修法。次第忆

念。系心注意。观见故身。解法无常。厌离生死。尽诸结漏。得罗汉道。
 
【白话】
 
这时尸利苾提已经见到前世的身体，又听了目犍连的这番话，对于生死轮回生起了强烈的畏惧心，于是依次忆念所修行的正法，专心致志。由看见自己前世的身骨，解悟诸法无常，深深厌离生死，于是断尽一切有漏烦恼，证得阿罗汉道。
 
【古文】
 
目连欢喜。告言。法子。汝今所应作者。皆已作竟。汝来向此。因我力来。汝今可以自神力去。尔时目连。飞升虚空。尸利苾提。随和尚后。如鸟子从母。还至竹林。
 
【白话】
 
目犍连高兴地对他说：“法子，你现在所应该做的都已经做完。你来到这里是凭借我的力量，如今你可以凭借自己的神力回去了。”于是目犍连飞升到虚空中，尸利苾提跟随在和尚后面，像小鸟跟着母亲回到了竹林。
 
【古文】
 
时诸年少。未知得道。如前激刺。尸利苾提。心已调顺。威仪安详。默无所陈。佛知此事。欲护诸比丘不起恶业故。又欲显此老比丘德。于大众中。呼福增言。汝来福增。汝今日往大海边耶。福增白言。实往世尊。汝所见者。今可说之。福增比丘。具白世尊如所见事。
 
【白话】
 
这时那些年少比丘不知尸利苾提已经得道，还像从前一样讥讽他。尸利苾提内心已经调顺，所以威仪安详，默不作声。佛知道这件事后，由于想保护众比丘别造恶业，又想彰显这位老比丘的功德，便在大众中喊福增的名字道：“福增，你过来。你今天去大海边了吗？”福增回答：

“世尊，我确实去了。”“那么现在就把你所看见的讲一讲吧。”福增比丘便将当天所见详细地告诉世尊。
 
【古文】
 
佛言。善哉善哉。福增比丘。如汝所见事实如是。汝今已离生死之苦。得涅槃乐。应受一切人天供养。比丘所应作事。汝已具足。
 
【白话】
 
佛陀说道：“善哉！善哉！福增比丘，你所看见的一切，事实的确是这样。你如今已经脱离生死的痛苦，证得涅槃安乐，应当受到一切人天供养。比丘所应做的事，你已经具足。”
 
【古文】
 
年少比丘。闻佛是语。深怀忧悔。如是智慧贤善之人。我等无智。恶心刺弄 。我等云何受此罪报。时诸比丘。即从坐起。至福增前。五体投地。而作是言。诸善人生。与悲俱生。大德今生。亦应当与大悲俱生。唯愿于我生怜愍心。受我悔过。
 
【白话】
 
少年比丘们听了佛的这番话，深感忧虑悔恨，心想：“对这样智慧、贤善的人，我们却因缺乏智慧而恶心讽刺戏弄，以后要怎样去感受这种罪报呀？”于是他们立即从座中站起，到福增那里，五体投地顶礼后说道：“诸善人是和悲心一起出生的，大德您如今也应该是和大悲一同出生。

恳请大德对我们发怜悯心，接受我们忏悔以前的过错。”
 
【古文】
 
福增答言。我于诸人无不善心。可尔悔过。尸利苾提。见诸年少心怀恐怖。即为说法。诸比丘闻。厌生死法。精勤修集。断结尽漏。得罗汉道。福增因缘善名流布遍王舍城。诸人咸言。甚奇甚特。此长老者。

于此城中。老耄无施。今于佛法。出家成道。显说如是希有妙法。
 
【白话】
 
福增答道：“我对诸位没有不善心，可以接受你们的忏悔。”尸利苾提看见诸位少年比丘心怀恐惧，就为他们说法。他们听后厌离生死轮回，精勤修积功德，断尽烦恼，都证得阿罗汉道。福增的因缘事迹和善名由此流传到了整个王舍城，众人都说：“真是太奇特了！这位长老在这座城

中原本老迈无用，现在却于佛法中出家成道，还宣说了这样希奇的妙法。”
 
【古文】
 
时城中人。多发净心。或有听故男女奴婢人民令出家者。或自出家者。莫不欢喜。顶戴奉行。以是因缘。出家功德。无量无边。福增百岁。方乃出家。成就如是诸大功德。况诸盛年。欲求妙胜大果报者。应勤修法出家学道。
 
【白话】
 
当时很多城中人发起清净心，有的人允许或释放儿女、奴婢、人民出家，有的人自己出家，大众无不欢喜，恭敬地奉行。通过这种因缘可知，出家功德的确无量无边。福增年届百岁才出家，尚且成就这么大的功德，何况那些年轻人呢？所以那些想求得美妙殊胜大果报的人，都应当精勤修法，出家学道。
 

 

 

 
## 沙弥守戒自杀品第十六
 

 
【古文】
 
持戒之人。护禁戒。宁舍身命。终不毁犯。何以故。戒为入道之初基。尽漏之妙趣。涅槃安乐之平途。
 
【白话】
 
如是我闻：一时，佛住在安陀国。当时世尊殷勤赞叹道：受持戒法的人，应当认真护持禁戒，宁可舍弃身命，也无论如何不要破戒。为什么呢？因为戒是入道的最初基础，是断除烦恼的妙道，是通往涅槃安乐的坦途。
 
【古文】
 
若持净戒。计其功德。无量无边。譬如大海无量无边。戒亦如是。犹如大海多有阿修罗 鼋 龟水性摩竭鱼等大众生居。戒海亦尔。多有三乘大众生居。
 
【白话】
 
如果守持净戒，计算其功德则无量无边，譬如大海无量无边一样，戒也是这样。犹如大海中有许多阿修罗、鼋龟、水性摩竭鱼等庞大众生居住，戒海也是这样，有许多三乘的伟大众生居住；
 
【古文】
 
譬如大海多诸金银琉璃等宝。戒海亦尔。多出善法。有四非常 三十七品 诸禅三昧 如是等宝。犹如大海。金刚为底。金刚山围。四江大河。流注其中。不增不减。戒海亦尔。毗尼为底。阿毗昙山。以为围绕。四阿含 河。流注入中。湛然常尔。不增不减。
 
【白话】
 
譬如大海中有许多金、银、琉璃等宝物，戒海也是这样，出生许多善法，有四非常、三十七品、众多禅定三昧等等功德宝；犹如大海以金刚为底，以金刚山围绕，四大江河流注到其中，而海水既不增多也不减少，戒海也是这样，它以律藏为底，以论藏山围绕，四阿含河流注到其中，依然湛然不变，不增不减。
 
【古文】

海何以故。注入不增不减。下阿鼻火。上冲大海。海水消涸。以故不增。常流入故。以故不减。佛法戒海。不放逸故不增。具功德故不减。

是故当知。能持戒者。其德甚多。
 
【白话】
 
为什么四大河流不断注入，大海却不增不减呢？因为下面阿鼻地狱的猛火上冲大海，海水因此蒸发，所以不增加；大江大河一直流入的缘故，所以也不减少。佛法中的戒海，由于不放逸所以不增加，由于具有功德所以不减少。所以应当知道，能够持戒的人功德很多。
 
【古文】
 
佛涅槃后。安陀国土。尔时有一乞食比丘乐独静处。威仪具足。乞食比丘。佛所赞叹。非住众者。何以故。乞食比丘。少欲知足。不储畜积聚。次第乞食。随敷露坐。一食三衣。如是等事。可尊可尚。
 
【白话】
 
佛陀涅槃后，在安陀国中有一位乞食比丘，他喜欢独自在静处安住，具足威仪。乞食比丘受到佛的赞叹，不同于住在僧团中的比丘。为什么呢？因为乞食比丘少欲知足，不储蓄积累财物，次第挨家挨户地乞食，

随地露天安坐，日中一食仅有三衣，这些行为都是值得尊敬和崇尚的。
 
【古文】
 
在僧比丘。多欲无厌。贮聚储畜。贪求吝惜。嫉妒爱着。以故不能得大名闻。彼乞食比丘。德行淳备。具沙门果。六通三明 。住八解脱 。

威仪庠序。名闻流布。
 
【白话】
 
而住在僧团中的比丘，往往欲望很多无有满足，积储财物，贪得无厌，吝啬小气，嫉妒他人，耽著己方，所以不能够获得大名声。那个乞食比丘德行淳厚，证得沙门圣果，具有三明六通，住于八种解脱，威仪安详肃穆，声名流传很广。
 
【古文】
 
时安陀国。有优婆塞。敬信三宝。受持五戒。不杀不盗不邪淫不妄语不饮酒。布施修德。名遍国邑。即请是乞食比丘。终身供养。
 
【白话】
 
当时安陀国有一位优婆塞，敬信三宝，受持五戒，不杀生、不偷盗、不邪淫、不妄语、不饮酒，喜欢布施，修习善法，名声遍布国内。于是，他恭请那位乞食比丘终身接受供养。
 
【古文】
 
供养之福。随因受报。若请众僧。就舍供养。则妨废行道。道路寒暑劳勤。后受报时。要劳思虑。出行求遂。乃能得之。若就往奉供养。后得受福报时。便坐受自然。是优婆塞。信心淳厚。办具种种色香美食。

遣人往送。日日如是。
 
【白话】
 
供养的福报根据因地的不同情况，感受也就不同：倘若请僧众到家中供养，则妨碍他们修道，而且一路上有寒热劳累的辛苦，所以后来受报时要费心思，出外寻求才能得到；倘若前往僧众那里承侍供养，以后享受福报时，便可自然坐享其成。这位优婆塞信心淳厚，因此置办了各种色香俱全的美味佳肴，派人给那位比丘送去，天天都这样。
 
【古文】
 
沙门四种好恶难明。如庵罗果生熟难知。或有比丘。威仪庠序。徐行谛视。而内具足贪欲恚痴破戒非法。如庵罗果外熟内生。
 
【白话】
 
沙门有四种情况，是好是坏难以明晓，就好像庵摩罗果的生熟难以判断一样。有的比丘威仪安详肃穆，步伐缓慢，目不斜视，可是内心具足贪欲、嗔恚、愚痴，破损戒律行持非法，如同庵摩罗果，外熟内生；或有比丘。外行粗踈。不慎仪式。而内具足沙门德行禅定智慧。如庵罗果内熟外生。或有比丘。威仪粗穬 。破戒造恶。内亦具有贪欲恚痴法悭贪嫉妒。如庵罗果内外俱生。或有比丘。威仪庠审。持戒自守。

而内具足沙门德行戒定慧解。如庵罗果内外俱熟。
 
【白话】
 
有的比丘外表行为粗放马虎，不符合规矩，然而内心具足沙门的德行以及禅定、智慧，如同庵摩罗果内熟外生；有的比丘外在行为粗劣，破损戒律造作恶业，内心也具有粗大的贪欲、嗔恚、愚痴、悭贪、嫉妒等烦恼，如同庵摩罗果内外俱生；有的比丘威仪安详谨慎，认真持戒守护三门，内心也具足沙门的德行以及戒、定、慧、解脱等，如同庵摩罗果内外俱熟。
 
【古文】
 
彼乞食比丘。内外具足。亦复如是。德行满故。人所宗敬。尔时国中。有一长者。信敬三宝。有一男儿。心自思惟。欲令出家。当求善师而付託之。所以尔者。近善知识则增善法。近恶知识便起恶法。
 
【白话】

那位乞食比丘内外都完美无缺，就像上述最后一种情况一样。他德行圆满，所以十分受人敬重。
 
当时国中有一个长者，信敬三宝。他有一个儿子，长者心想：“我打算让他出家，应当寻求一位良师托付。之所以这样，是因为亲近善知识就能增长善法，亲近恶知识便生起恶法。
 
【古文】
 
譬如风性虽空由栴檀 林若瞻葡林吹香而来。风有妙香。若经粪秽臭尸而来。其风便臭。又如净衣置之香箧 。出衣衣香。若置臭处。衣亦随臭。
 
【白话】
 
譬如风的本性虽然空无所有，但如果从旃檀林或瞻葡林吹来，风中便有妙香；如果经过粪便或腐尸吹来，风便带有臭味。又好像干净的衣

服放在香箱中，拿出来便是香的；如果放在恶臭处，衣服就随着变臭。
 
【古文】
 
亲近善友则善日隆。亲附恶友则恶增长。是故我今。当以此儿与此尊者令其出家。念已即往。白比丘言。我此一子。今使出家。唯愿大德。哀纳济度。若不能受。当将还家。尔时比丘。以道眼观。此人出家。能持净戒。增长佛法。即便受之。度为沙弥。
 
【白话】
 
亲近善友，那么善法就会日日增盛；亲近恶友，那么恶法则会增长。因此我现在应当把儿子托付给这位尊者，让他出家。”想定便去见比丘，说道：“我如今想让这个儿子出家，恳请大德慈悲接受，加以度化。如果不接受的话，便领他回家。”比丘用道眼观察，发现这孩子出家后，能够守持净戒，增长佛法，就接受了他，将其度为沙弥。
 
【古文】
 
时优婆塞。有一亲善居士。请优婆塞及其妻子合家奴婢。明日客会。时优婆塞。晨朝念言。今当就会。谁后守舍。我若强力。课留一人。所应得分。我则负他。若有自能开意住者。我于会还。当别投报。
 
【白话】
 
当时那位优婆塞有一个亲密的居士朋友，有一次请优婆塞和他的妻子儿女以及全家的奴婢次日到家中做客。在出门的那天清晨优婆塞想道：

“今天要去赴会，应当留谁来看家呢？如果我强行分派留下一人，就会耽误他得不到应得的那份供养。最好能有一个自愿留下的，那样我赴会回来后一定以别的方式给予回报。”
 
【古文】
 
优婆塞女。即白父言。唯愿父母。从诸僮使。但行应请。我堪后守。其父喜曰。甚善甚善。今汝住守。与我汝母。正等无异。于家损益。心无疑虑。
 
【白话】
 
优婆塞的女儿就对父亲说：“请父母带着奴婢们放心去应请吧，我可以留下来看家。”她的父亲高兴地说：“太好了！太好了！现在你留下来看家，这和我或者你母亲没什么区别。我们就不必担心家里会受什么损失了。”
 
【古文】
 
于是合家。悉往受请。女便牢闭门户。独住家内。时优婆塞。是日匆匆。忘不送食。尔时尊者心自念言。日时向晚。俗人多事。或能忘不送食。我今宁可遣人迎不。
 
【白话】
 
于是全家都受请赴会去了。女儿便关紧门窗，一人呆在家里。优婆塞那一天匆匆忙忙，忘记了送食物。当时尊者心想：“时间快过了，世间人杂事繁多，也许忘记了派人送食物。如今我何不派人去取？”
 
【古文】
 
即告沙弥。汝往取食。善摄威仪。如佛所说。入村乞食。莫生贪着。如蜂采华。但取其味不损色香。汝今亦尔。至家取食。收摄根门。莫贪色声香味触也。若持禁戒。必能取道。
 
【白话】
 
于是告诉沙弥：“你去取食物。要好好摄持威仪，像佛所说的那样：到村中乞食，不要萌生贪恋，如蜜蜂采花，但取其味不损色香。你今天也应这样，到施主家中取食，需要收摄根门，切莫贪恋色声香味触。若能守持戒律，一定能够修成道果。
 
【古文】
 
如提婆达多 。虽多诵经。以造恶毁戒。堕阿鼻狱。如瞿迦利 。

诽谤破戒。亦入地狱。周利槃特。虽诵一偈。以持戒故。得阿罗汉。
 
【白话】
 
像提婆达多虽然会背诵很多经教，但由于造恶毁坏戒律，结果堕入阿鼻地狱；像瞿迦利，由于诽谤大德而破戒，也堕入地狱；而周利槃特虽然只持诵一偈，却由于持守戒律的缘故，证得阿罗汉果。
 
【古文】

又戒即为入涅槃门。受快乐因。譬如婆罗门法。若设长斋。三月四月。请诸高明持戒梵行诸婆罗门。以拣择请。不得普故。仇留 为封印请者怨 。
 
【白话】
 
还有戒律是趋入涅槃的大门，获得快乐的正因。例如婆罗门的规矩中，有设三四个月的长斋，恭请智慧高明、守持戒律、行持梵行的众婆罗门。由于是有选择性而不是普遍全都邀请，所以用仇留做成印，盖在被请者的手腕上。
 
【古文】
 
一婆罗门。虽复诵经。性不清廉。贪蜜甜故。舐封都尽。明至会所。呈封乃入次。是梵志。无印欲入。典事语言。汝有印不。答言我有。以甜故舐尽。语言。汝今如是以足。便不得前。
 
【白话】
 
有个婆罗门虽然会诵经，但品性不清廉，由于贪恋蜂蜜的甜味，便把印信全部舔尽了。次日来到会场，需呈上印信才能入座，这个梵志没有印信想进去。主事者问：‘你有印信吗？’他答道：‘我有，因为蜜甜的缘故舔光了。’主事者对他说：‘那你现在应该已经满足了。’于是不能与会。
 
【古文】
 
复贪小甜。失四月中甘香美味。及竟达嚫 种种珍宝。汝今如是。莫贪小事破净戒印。失人天中五欲美味及诸无漏三十七品涅槃安乐无量法宝。汝莫毁破三世佛戒。污染三宝父母师僧。
 
【白话】
 
这人由于贪恋一点甜味，失去了四个月中的香甜美味以及所有布施的财物、各种珍宝。你今天也是一样，不要贪恋小事，毁坏净戒之印，从而失去人间天上的五欲美味以及无漏三十七品、涅槃安乐等无量法宝。

你切莫损毁三世诸佛的戒律，污染三宝和父母师长。”
 
【古文】
 
沙弥受教。礼足而去。往到其家。打门作声。女问是谁。答言沙弥。

为师迎食。女心欢喜。我愿遂矣。即与开门。
 
【白话】
 
沙弥接受教言，顶礼师足而去，来到施主家，敲响大门。女子问：

“是谁？”他答道：“我是沙弥，给师父取食物。”女子心中欢喜，心想：

“我的愿望实现了。”马上给他开门。
 
【古文】
 
是女端正。容貌殊妙。年始十六。淫欲火烧。于沙弥前。作诸妖媚。摇肩顾影。深现欲相。沙弥见已念言。此女为有风病癫狂病羊癎 病耶。

是女将无欲结所使欲娆毁我清净行耶。坚摄威仪。颜色不变。
 
【白话】
 
这个女子长得十分端正，容貌绝妙，年方十六岁。她当时欲火中烧，在沙弥面前做出种种妖媚姿态，摇晃肩膀，自顾其影，现出一副情欲强烈的样子。沙弥见了想道：“这个女子是患有风病、癫狂病、羊痫病吗？这个女子是不是被贪欲烦恼所驱使，想毁坏我的清净梵行呢？”于是严紧地摄持威仪，面色一点不改变。
 
【古文】
 
时女即便五体投地。白沙弥言。我常愿者。今已时至。我恒于汝。欲有所陈。未得静便。想汝于我。亦常有心。当与我愿。我此舍中。多有珍宝金银仓库。如毗沙门 天宫宝藏。而无有主。汝可屈意为此舍主。

我为汝妇。供给使令。必莫见违。满我所愿。
 
【白话】
 
这时，女子就五体投地，对沙弥说：“我经常渴望的事，今天时机已经到了。我总想对你有所表白，只是没有时机。想来你对我也一直有心思吧，应当满足我的愿望。我家中有很多珍宝、金、银仓库，就像毗沙门天宫中的宝藏一样，但是没有主人。请你屈尊做这个家里的主人，我就做你的妻子，对你供奉听你使唤。希望千万不要拒绝，满足我的愿望吧！”
 
【古文】
 
沙弥心念。我有何罪。遇此恶缘。我今宁当舍此身命。不可毁破三世诸佛所制禁戒。昔日比丘。至淫女家。宁投火坑。不犯于欲。又诸比丘。贼所劫夺。以草系缚。风吹日曝。诸虫唼食。以护戒故。不绝草去。

如鹅吞珠。比丘虽见。以持戒故。极苦不说。
 
【白话】
 
沙弥心想：“我有什么罪过，遭遇这样的恶缘？今天我宁愿舍弃性命，也不能破毁三世诸佛所制定的禁戒。过去有位比丘误入淫女家中，宁可跳入火坑，也不肯犯下淫行。又有一些比丘被强盗劫持，用草绑起来，遭受风吹日晒、虫子咬食，但因为护戒的缘故，始终没有断草而去；还有一位比丘虽然见到鹅吞下了施主的珠宝，但为了守持戒律、慈心护生的缘故，甘愿忍受施主的怀疑和毒打也不肯说出。
 
【古文】
 
如海船坏。下坐比丘。以守戒故。授板上座。没海而死。如是诸人。独佛弟子。能持禁戒。我非弟子。不能持耶。如来世尊。独为彼师。非我师耶。
 
【白话】
 
又例如海船损坏之际，下座比丘因为守戒的缘故把浮板让给上座比丘，自己没海而死……难道说只有这些人才是佛的弟子，能守持禁戒，而我不是佛弟子不能持戒吗？难道说如来世尊仅仅是他们的本师，而不是我的导师吗？
 
【古文】
 
如瞻葡华并胡麻压。油如瞻葡香。若合臭花。油亦随臭。我今已得遇善知识。云何今日。当造恶法。宁舍身命。终不破戒污佛法僧父母师长。又复思惟。我若逃突。女欲心盛。舍于惭愧。走外牵捉。及诽谤我。

街陌人见。不离污辱。我今定当于此舍命。
 
【白话】
 
譬如胡麻和着瞻葡花榨油，油也带有瞻葡的香味；如果和着臭花，油也随之变臭。我如今已经遇到善知识，为什么今天要造恶业呢？我宁愿舍弃生命，也绝不能破戒玷污佛法僧和父母师长。”
 
他又思惟：“我如果逃奔的话，这位少女欲心炽盛，定会不顾惭愧地追到外边拉扯、抓住我，并妄加诽谤。被街上人看见，仍然免不掉污辱。

看来我今天只有在这里舍弃性命了！”
 
【古文】
 
方便语言。牢闭门户。我入一房。作所应作。尔乃相就。女即闭门。沙弥入房。开 橝门户。得一剃刀。心甚欢喜。脱身衣服。置于架上。合掌跪向拘尸那城佛涅槃处。自立誓愿。我今不舍佛法众僧。不舍和尚阿阇梨 。亦不舍戒。正为持戒。舍此身命。愿所在生。出家学道。净修梵行。尽漏成道。
 
【白话】
 
于是沙弥假意说道：“你关紧门窗，我先到一个房间中做我应该做的事情，之后才能顺从你。”女子就关上门，沙弥走入房中，关上门窗，找到一把剃刀，心中非常欢喜。于是脱掉衣服，放在架上，双手合掌面向拘尸那城佛涅槃的地方跪下，立下誓愿说道：“我今天不是舍弃佛法僧众，不是舍弃和尚阿阇梨，也不是舍戒。正是为了持戒，我舍弃生命，希望来世投生，还能够出家学道，净修梵行，断尽烦恼成就道果。”
 
【古文】
 
即刎颈死。血流滂沛。污染身体。时女怪迟。趣户看之。见户不开。唤无应声。方便开户。见其已死。失本容色。欲心寻息。惭结懊恼。自搣 头发。分裂面目。宛转灰土之中。悲吁泣泪。迷闷断绝。
 
【白话】
 
随即刎颈而死，血流如注，染红了身体。女子奇怪他为何迟迟不出，走近门探看，见到门没开，喊也不回答，便想办法打开了门。结果看见沙弥已死，吓得面无人色，欲心顿时熄灭，又惭愧又懊恼。她自己拔头发，抓破面孔，在地上打滚，悲伤地哭泣流泪，昏死过去。
 
【古文】
 
其父会还。打门唤女。女默不应。父怪其情。使人踰入开门视之。

见女如是。即问女言。汝何以尔。有人侵汝污辱汝耶。
 
【白话】
 
她父亲等人赴会回来，敲门喊她，女儿默然不应。父亲对此感到奇怪，便派人跳进去开门察看，结果见到女儿这等模样，问道：“你为什么这样？有人侵犯、凌辱你了吗？”
 
【古文】
 
汝 默不答。心自思惟。我今若以实对。甚可惭愧。若言沙弥毁辱我者。则谤良善。当堕地狱受罪无极。不应欺诳。即以实答。我此独守。沙弥来至。为师索食。我欲心盛。求娆沙弥。冀从我心。而彼守戒。心不改易。方便入房。自舍身命。以我秽形。欲坏净器。罪舋 若斯。故我不乐。
 
【白话】
 
女儿默默无语，心想：“我现在如果说实话，实在太羞愧了。但如果说沙弥污辱我，就诽谤了善人，将堕入地狱感受无量罪苦。我不应该欺骗说谎。”就如实说道：“我在这里独自看家时，沙弥前来为师父取食物。我欲心炽盛诱挠沙弥，希望他能够顺从我。但他守戒不动心，想个办法一人进入屋内，自己舍弃了性命。我竟想用肮脏的身体毁坏他清净法器，造下这样的罪业，所以我很难过。”
 
【古文】
 
父闻女言。心无惊惧。何以故。知结使法尔故。即告女言。一切诸法。皆悉无常。汝莫忧惧。即入房内。见沙弥身。血皆污赤。如栴檀杌。

即前作礼。赞言善哉。护持佛戒。能舍身命。
 
【白话】
 
父亲听了女儿的话，心中并不吃惊，为什么呢？因为他知道烦恼就是这样的本性。于是告诉女儿：“一切诸法都是无常的，你不必忧伤恐惧。” 随即走入房内，看见沙弥的身体都被血给染红了，像栴檀木一样。便上前行礼，赞叹道：“善哉！你竟然能舍弃性命来护持佛戒！”
 
【古文】
 
时彼国法。若有沙门白衣舍死。当罚金钱一千入官。时优婆塞。以一千金钱置铜案上。戴至王宫。白言大王。我有罚讁 。应入于王。愿王受之。王言。汝于我国。敬信三宝。忠正守道。言行无违。唯汝一人。

当有何过而输罚耶。
 
【白话】
 
当时国法规定，如果有沙门在白衣家里死去，应当罚以一千金钱充公。于是这位优婆塞便将一千金钱装在铜盘上，带到王宫禀告道：“大王，我有罚金需要缴纳给您，希望您能接受。”国王答道：“你在我国中，敬信三宝，忠诚正直，恪守正道，言行无违。能这样做的只有你一人，有什么罪过需要缴纳罚金呢？”
 
【古文】
 
时优婆塞。具陈上缘。自毁其女。赞叹沙弥持戒功德。王闻情事。心惊悚然。笃信增隆。而告之言。沙弥护戒。自舍身命。汝无辜咎。那得有罚。但持还舍。吾今躬欲自至汝家。供养沙弥。即击金鼓。宣令国人。前后导从。往到其家。
 
【白话】
 
优婆塞便详细陈述了上述事情，批评自己的女儿，赞叹沙弥持戒的功德。国王听过这事，心中极为震惊，更加笃信佛法，对他说：“沙弥为了护戒而自己舍弃生命，你并没有过错，怎么需要惩罚呢！拿着回家去吧。我现在想亲自到你家去供养那位沙弥。”于是敲响金鼓，把此事通告国人，前呼后拥地来到优婆塞家。
 
【古文】
 
王自入内。见沙弥身。如赤栴檀。前为作礼。赞其功德。以种种宝。

庄严高车。载死沙弥。至平坦地。积众香木。阇毗 供养。
 

 

 
【白话】
 
国王亲自入内，看见沙弥的身体像栴檀木一样红，便上前行礼，赞叹他的功德。然后用各种宝物装饰一辆高大的车子，将死去的沙弥运到一块平坦的地方，堆积众多香木进行火化、供养。
 
【古文】
 
严饰是女。极世之殊。置高显处。普使时会一切皆见。语众人言。是女殊妙。容晖乃尔。未离欲者。谁无染心。而此沙弥。既未得道。以生死身。奉戒舍命。甚奇希有。
 
【白话】
 
同时将那个女子打扮得绝世无双，安置在明显的高处，让当时所有在场的人都能看见。对众人宣说道：“这个女子长得绝妙无比，如此美丽，没有离欲的凡夫人谁能无有染污心呢？可是这个沙弥虽然没有得道，却能以生死凡夫之身奉守戒律舍弃生命，真是太奇妙太少见了。”
 
【古文】
 
王即遣人。往命其师。广为大众。说微妙法。时会一切。见闻是事。

有求出家持净戒者。有发无上菩提心者。莫不欢喜。顶戴奉行。
 
【白话】
 
国王随即派人恭请他的师父，让他广泛地给大众演说微妙佛法。当时，所有与会者耳闻目睹此事之后，有的请求出家守持净戒，有的发起无上菩提心，无不欢喜，恭敬地奉行。
 

## 长者无耳目舌缘品第十七
 

 
【古文】
 
尔时世尊在舍卫国祇陀精舍。与诸比丘大众说法。尔时国内。有一长者。财富无量。金银七宝。象马牛羊。奴婢人民。仓库盈溢。无有男儿。唯有五女。端正聪达。其妇怀妊。长者命终。时彼国法。若其命终。

家无男儿。所有财物。悉应入官。
 
【白话】
 
一时，世尊住在舍卫国祇陀精舍，为诸比丘众等说法。当时国中有一位大长者，财富无法计算，拥有许多金银七宝、象马牛羊、奴仆属民，仓库全都是满满的。但他没有儿子，只有五个美丽聪明的女儿。当他的妻子正怀孕时，长者死去了。当时国法规定：如果主人死了而家里没有男孩，所有的财物都需没收，归官府所有。
 
【古文】
 
其王大臣。摄录其财。垂当入官。其女心念。我母怀妊。未知男女。若续是女。财应属王。若其是男。应为财主。念已。往白王言。我父命终。以无男故。财应入王。然今我母怀妊。须待分身。若苟是女。入财不迟。若或是男。应为财主。
 
【白话】
 
于是国王便派遣大臣前去登记、收取他家财产。眼看就要充公的时候，他的女儿心想：“母亲正怀孕，不知是男是女。如果还是女孩，家产理当归属官府；如果是男孩，他就应当成为财产的主人。”想罢前去对国王说：“我父亲命终，因为没有男儿的缘故，财产应归属大王。然而我的母亲正有孕在身，应该等到分娩再说。如果是女孩，没收财产也不迟；如果是男孩，他应该成为家产的主人。”
 
【古文】
 
时波斯匿王。任法平整。即可所白。听如其言。其母不久。月满生儿。其身浑沌。无复耳目。有口无舌。又无手足。然有男根。即为作字。

名镘 慈毗梨。
 
【白话】
 
当时波斯匿王执法公正，就同意了她的话，允许这样行事。不久之后，她的母亲怀胎月满生下孩子，其身体浑沌未分，没有耳朵眼睛，有

口却没有舌头，也没有手、脚，然而有男根。就为他取名为镘慈毗梨。
 
【古文】
 
尔时是女。具以是事。往问于王。王闻是已。思惟其义。不以眼耳鼻舌手足等。而为财主。乃以男故。得为财主。儿有男根。应得父财。

即告诸女。财属汝弟。吾不取也。
 
【白话】
 
于是女儿便将这件事去仔细询问国王。国王听罢，心中斟酌：法律并不是根据眼耳鼻舌手足等，而判定为财产的主人。而是根据是男子的条件，规定可以成为财产的主人。这个孩子有男根，应该得到父亲的财产。”于是告诉那些女儿们：“财产属于你的弟弟，我不收取了。”
 
【古文】
 
尔时大女。往适他家。奉给夫主。谦卑恭谨。拂拭床褥。供设饮食。迎来送去。拜起问讯。譬如婢事大家。比近长者。睹见如是。怪问而言。

夫妇之道。家家皆有。汝独何为改操若兹。
 
【白话】
 
其家大女儿后来嫁给别人，她侍候丈夫极为谦卑、恭敬、谨慎，打扫床褥、供应饮食、迎来送往、礼拜问候，就好像婢女侍奉主人一样。邻近的长者看她这样，奇怪地问道：“夫妇的规矩家家都有，为什么唯独你变得这样恭顺呢？”
 
【古文】
 
女子对曰。我父终没。家财无量。虽有五女。犹当入王。会母分身。生我一弟。无有眼耳舌及手足。但有男根。得为财主。以是义故。虽有诸女。不如一男。是故尔耳。
 
【白话】
 
女子答道：“我父亲死时留下了无量家产，虽然有五个女儿却依然需要被国王没收。正巧母亲分娩，生下一个弟弟，没有眼睛、耳朵、舌头和手脚，只有男根也成了财产的继承人。由此看来，即使有几个女儿也不如一个男孩，所以我才这样做。”
 
【古文】
 
长者闻已。怪其如是。即与其女。往至佛所白言。世尊。彼长者子。以何因缘。无有眼耳舌及手足。而生富家。为此财主。佛告长者。善哉问也。谛听善思。当为汝说。唯然乐闻。
 
【白话】
 
长者听后，很惊讶会有这种事，便和她一起来到佛前，问道：“世尊，那个长者的儿子因为什么缘故，没有眼耳舌和手足，却生在富贵家成为财产的主人？”佛告诉长者：“问得很好。谛听，好好思惟，我为你讲。” 长者答道：“是的，非常高兴听闻。”
 
【古文】
 
佛告长者。乃往过去。有大长者兄弟二人。兄名檀若世质。弟名尸罗世质。其兄少小。忠信成实。常好布施。赈救贫乏。以其信善。举国称美。王任此人。为国平事。诤讼曲直。由之取决。
 
【白话】
 
佛告诉长者：“在过去的时侯，有两位大长者兄弟，哥哥名为檀若世质，弟弟名为尸罗世质。哥哥从小便忠信诚实，经常喜欢布施，赈救贫乏人。因为他既诚信又善良，所以受到全国上下的称赞，国王任命他作为国家的法官，凡是打官司或者是非等事，都由他来裁决。
 
【古文】
 
是时国法。举贷取与。无有券疏 。悉诣平事。檀若世质。以为时人。时有贾客将欲入海。从弟尸罗世质。多举钱财。以供所须。时弟长者。唯有一子。其年幼小。即将其子并所出钱。到平事所。白言。大兄。是贾客子。从我举钱。入海来还。应得尔许。兄为时人。我若终亡。证令子得。
 
【白话】
 
当时的法律规定，借钱还债不需立有字据，都到法官那儿去，请檀若世质作为证人就可以了。有一次，一位商人准备入海，向弟弟尸罗世质借了很多钱，用于一路开销。
 
当时这位弟弟长者只有一个孩子，年纪还小，于是他就领着儿子和借出的钱，来到法官那里说道：‘大哥，这个商人向我借钱，说是入海回来时偿还，应该总共得到这么多钱。请哥哥当证人，如果我死了，作证让我的儿子得到这笔钱。’
 
【古文】
 
平事长者。指言如是。其弟长者。不久命终。时贾客子。乘船入海。风起波浪。船坏丧失。时贾客子。捉板得全。还其本国。时长者（子）。闻其船坏空归向家。唯见此人。便自念言。此虽负我。今者空穷。何由可得。须有当偿。
 
【白话】
 
法官长者指着钱财说：‘就这样。’弟弟长者不久命终。那个商人乘船入海，遇到大风吹起巨浪，船只毁坏沉没。商人抓住一块木板才得以保全性命，回到本国。
 
当时，弟长者的儿子听到船毁此人空手归家的消息，又只见到他一人，心中暗想：‘他虽然欠我钱财，但现在如此穷困，怎么能够收债呢？应该等他有钱时再叫他偿还。’
 
【古文】
 
时此贾客长者。复与余举假。续复入海。获大珍宝。安隐吉还。心自念言。彼长者子。前虽见我。不从我责。我举钱时。此人幼稚或时不忆。或以我前穷。（故）不责耶。今当试之。
 
【白话】
 
后来这位商人与其他商人再次入海，获得广大的珍宝平安归来。此时他心想：‘那个长者的儿子上次虽然见到我，却没有向我讨债。也许是我借钱时他尚年幼，如今记不得了；也许是因为上次见我贫穷，所以没讨债。现在应该试一试他。’
 
【古文】
 
即严好马。众宝服饰。宝衣乘马入市。长者子见服乘如是。心念此人。似还有财。当试从责。即遣人语言。汝负我钱。今可见偿。答言。

可尔当思宜了。
 
【白话】
 
于是用众宝装饰了一匹好马，穿上宝衣，乘马进入街市。长者子看见他的衣服和坐骑这样高级，心想：‘这个人似乎还有钱，应当试着讨债。’ 于是派人说：‘你欠我钱财，如今可以偿还了。’商人回答说：‘可以，我考虑一下怎么好好了结。’
 
【古文】
 
贾客自念。所举顿大。重生累息。无由可毕。当作一策乃可了耳。即持一宝珠。到平事妇所白言。夫人。我本从尸罗世质。举少钱财。其子来从我责。
 
【白话】
 
心中却暗自思惟：‘我借的债太多，又反复产生了很多利息，没有办法还清。应该用一个计策才可了结。’于是拿一个宝珠来到法官妻子那里说道：‘夫人，我本来从尸罗世质那儿借了少量钱财，现在他儿子向我讨债。
 
【古文】
 
今上一珠。价直十万。若从我责。可嘱平事莫为时人。其妇答言。长者诚信。必不肯尔。为当试语。即受其珠。平事暮归。妇即具白。长者答言。何有是事。以我忠信不妄语故。故王立我。为国平事。若一妄言。此事不可。明贾客来具告情状。即还其珠。
 
【白话】
 
如今供养您一颗宝珠，价值十万。倘若他向我要债时，希望您嘱咐法官不要做这件事的证人。’妻子答道：‘长者为人诚信，一定不肯这样。我只有替你试着说说。’于是接受了宝珠。法官晚上回来时，她便详细讲了这回事。长者答道：‘我怎么会做这种事呢！因为我诚信不说妄语，所以国王才封我当国家的法官。就算叫我说一句妄语，也是不行的。’商人再次来时，妻子细说情况后就退还了宝珠。
 
【古文】
 
时贾客子。更上一珠。直二十万。复往白言。愿便嘱及。此既小事。但作一言。得三十万。彼若得胜。虽复侄儿。无一钱分。此理可通。尔时女人。贪爱宝珠。即为受之。暮更白夫。昨日所白。事亦可通。愿必在意。长者答言。绝无此理。我以可信。得为平事。若一妄语。现世当为世所不信。后世当受无量劫苦。
 
【白话】
 
那个商人又加上一颗价值二十万的宝珠，前往奉送说道： ‘希望你能告知法官：这实际上是一件小事，只要说一句话，就得到三十万钱。如果那孩子胜诉，虽然他是你们的侄儿，可你们却一钱也是无份的。这个道理应该能想得通。’当时女人因贪恋宝珠，就替法官接受了。
 
晚上她又对丈夫说：‘昨天跟你说的事其实合情合理，希望你一定要放在心上。’长者答道：‘绝对不能这样做。我因为值得信任才身居法官一职，假如说一句妄语，现世中将不受世人信任，后世也要感受无量劫的痛苦。’
 
【古文】
 
尔时长者。有一男儿。犹未能行。其妇泣曰。我今与汝。共为夫妻。若有死事。犹望不违。嘱此小事。直作一言。而不相从。我用活为。若不见随。我先杀儿。然后自杀。
 
【白话】
 
当时长者有一个男孩，还不会走路，妻子就哭着说：‘如今我和你共为夫妻，就算遇到生命危险，也期望不相违背。但我嘱托你这样一件小事情，只需要你说一句话，你都不答应，我还活着干什么呢？如果不同意的话，我就先杀死小儿，然后再自杀！’
 
【古文】
 
长者闻此。譬如人噎 既不得咽亦不得吐。自念我唯有此一子。若其当死。财无所付。若从是语。今则不为人所信用。将来当受无量苦恼。

迫蹙不已。即便可之。
 
【白话】
 
长者听了此话，好像人被噎住一样，既咽不下去又吐不出来，暗想：

‘我只有这一个孩子，如果他死了，财产就无从托付；如果听她的话，那么今世将不受人信任，来世也必当感受无量痛苦忧恼。’万般无奈之下，最后只好答应了她。
 
【古文】
 
其妇欢喜。语贾客言。长者已许。贾客闻之。欣悦还家。严一大象。众宝庄校。着大宝衣。乘象入市。长者子见。心喜念言。是人必富。服乘乃尔。我得财矣。
 
【白话】
 
妻子十分欢喜地对商人说：‘长者已经答应了。’商人听罢，高兴地返回家中，用众多珍宝装饰一头大象，穿着昂贵的宝衣乘象进入街市。长者子见后，心中欢喜地想到：‘这个人衣服、坐骑如此豪华，一定很富有。我可以得到钱财了。’
 
【古文】
 
即往语曰。萨薄当知。先所负钱。今宜见偿。贾客惊言。我都不忆。何时负君。若相负者。时人是谁。长者子言。若干日月。我父及我。手付汝钱。平事为我时人。何缘言不。贾客子言。我今不念。苟有时事。

当还相偿。寻共相将。至平事所。
 
【白话】
 
于是上前说：‘商主您应该知道，从前欠我的钱，今天应当偿还了吧。’ 商人故作惊讶地说：‘我什么时候欠你钱了，怎么一点都记不起来呢？如果真的欠你钱，那么证人是谁？’长者子说：‘某年某日，我父亲和我亲手把钱交给你，法官是见证人，你怎么可以否认呢？’商人说：‘我现在不记得了。如果真有那么回事，我一定偿还。’于是两人一起来到法官那里。
 
【古文】
 
长者子言。此人往日。亲从我父。举若干钱。伯为时人。我时亦见。事为尔不。答言不知。其侄惊曰。伯父尔时。审不见闻。不作是语。此事可尔。不以手足。指是财耶。答言不尔。
 
长者子说：‘这个人以前直接从我父亲那儿借了多少钱财，伯父作为见证人，我当时也在场见到。事情是这样的吗？’法官回答说：‘不知道。’ 侄子吃惊地说：‘如果伯父当时的确没有耳闻目睹，没有说这话，这事也就罢了。可实际你难道不是用手、足指着那些钱财答应作证吗？’法官答道：‘没有这回事。’
 
【古文】
 
侄子恚曰。以伯忠信。王令平事。国人信用。我亲弟子。非法犹尔。

况于外人。枉者岂少。此之虚实。后世自知。
 
【白话】
 
侄子气愤地说：‘因为伯父忠诚善良，国王才派你裁决事务，国人也信任、依赖你。而我作为你的亲侄子，你尚且做出这种不合法律的事情，那么外人就更可想而知了，蒙冤者肯定不少！其中的真假虚实，后世自然分晓。’”
 
【古文】
 
佛告长者。欲知尔时平事长者。今镘慈毗梨无有耳目浑沌者是。由于尔时一妄语故。堕大地狱。多受苦毒。从地狱出。五百世中。常受浑沌之身。
 
【白话】
 
佛告诉长者：“想知道当时的法官长者是谁吗？就是如今没有耳目手足混沌一体的镘慈毗梨。由于当时说了一次妄语的缘故，堕入大地狱中感受了许多痛苦。从地狱出来后，又在五百世中恒常感召混沌身体。
 
【古文】
 
由于尔时好布施故。常生豪富得为财主。善恶之报。虽久不败。是故汝等。当勤精进。摄身口意。莫妄造恶。时诸大众。闻佛所说。有得初果至四果者。有发无上菩提心者。莫不欢喜。顶戴奉行。
 
【白话】
 
由于他当时喜好布施的缘故，经常投生于富豪家中成为财产主人。可见善恶有报，尽管时间漫长也不会毁坏。所以你们应当勤加精进，护持身口意不要轻易造作恶业。”与会大众闻佛所说，有的证得初果乃至有的证得四果，有的发起无上菩提心。无不欢喜，恭敬地奉行。
 
  

## 贫人夫妇氎 施得现报缘品第十八
 

 
【古文】
 
尔时世尊在舍卫国祇树给孤独园祇桓精舍。与大比丘众。围绕说法。

尔时国中。有一长者。其妇怀妊。月满生女。端正姝妙。容貌少双。
 
【白话】
 
一时，世尊住在舍卫国祇树给孤独园祇桓精舍，为大比丘僧众所围绕说法。那时国中有一位长者，他的妻子怀孕期满，生下一个女孩，长得端正殊妙，美貌无双。
 
【古文】
 
其初生时。细软白氎。裹身而生。父母怪之。召师瞻相。师曰甚吉。有大福德。因为作字。名曰叔离（此言白也）。叔离长大。氎随身大。此女瑰伟。国内远近。竞来娉求。
 
【白话】
 
她生下来的时候，一条细软的白布裹在身上，父母觉得很奇怪，邀请相师推断吉凶。相师说：“非常吉利，有大福德。”因此起名叫叔离（汉语“白”）。叔离一天天长大，这块白布也随着身体变大。她长得奇异美丽，国内远近的人们，竞相托媒人来求亲。
 
【古文】
 
父母念言。女年已大。宜当嫁处。即使工师为作璎珞 。叔离问父。锻是金银。用作何等。父告之言。汝年已大。欲嫁处汝。故作环玔。女白父母言。我欲出家。不乐嫁去。父母爱念。不违其志。
 
【白话】
 
父母心想：“女孩已经长大了，应当找合适的人家出嫁。”于是找工匠为她打制璎珞。叔离问父亲：“请工匠锻制这些金银，用来做什么？” 父亲告诉她：“你已经长大，想把你嫁出去，所以做一些环玔装饰。”叔离对父母说：“我想出家求道，不愿意嫁人。”父母疼爱她，没有违逆她的志向。
 
【古文】
 
寻为出氎。欲作五衣。女见复问。欲作何等。告言。为汝作衣。白父母言。我此所著。悉已具足。更不须作。唯愿听我。时往佛所。父母即将。往诣佛所。头面作礼。求索出家。佛言善来。头发自堕。所著白

氎。寻成五衣。付大爱道 。为比丘尼。精进不久。成阿罗汉道。
 
【白话】
 
不久又购置上好布匹想为她制作五衣。女儿见了又问：“这是想做些什么？”父母告诉她：“给你准备出家的衣服。”她对父母说：“我身上穿的已经足够了，不须再做了，只希望你们准许我及时去往佛处。”
 
于是父母带她前去佛的精舍，以头礼佛足后，恳求出家。佛说：“善来！”她的头发便自动脱落，身上的白布，随即变成五衣。世尊把她交给大爱道，成为一个比丘尼。她精进修行，不久成就阿罗汉果。
 
【古文】
 
阿难白佛言。叔离比丘尼。本修何功德。生长者家。生与氎俱。出

家不久。得阿罗汉道。佛告阿难。谛听善思。吾今说之。阿难言唯然。
 
【白话】
 
阿难问佛：“叔离比丘尼原本积下什么功德，出生在长者家，出生时便身裹白布，而出家不久就证得阿罗汉果？”佛对阿难说：“仔细聆听，好好思量，我给你讲说其中因缘。”阿难答道：“是的。”
 
【古文】
 
佛言。过去久远。有佛出世。名毗婆尸。与诸弟子。广度一切。时王臣民。多设供养。作般遮于瑟 。有一比丘。恒行劝化。令诣佛所听法布施。
 
【白话】
 
于是佛说：“过去久远以前，有佛出世，名叫毗婆尸佛。他与众弟子广度一切众生。当时国王与臣民百姓陈设许多供养，作般遮于瑟大会。

有一位比丘恒时教导劝化，让众人前往佛所，听佛说法并作布施。
 
【古文】
 
时有女人。名檀腻伽。极为贫穷。夫妇二人。共有一氎。若夫出行。则被而往。妇便倮 住坐于草敷。若妇被氎出外求索。夫则倮坐草蓐。劝化比丘。次至其家。见是女人。因劝之言。佛世难值。经法难闻。人身难得。汝当听法。汝当布施。广说悭贪布施之报。
 
【白话】
 
当时有一个叫做檀腻伽的女人，生活十分贫困。夫妇二人只有一块棉布，如果丈夫外出，就把它披上出去，妻子便裸身坐在草垫上；如果妻子披着棉布出外乞讨，丈夫就裸身在草垫上。
 
一日劝化比丘次第行教走到他们家，看见这个女人，就劝导她：‘佛陀出世稀有难逢，佛法难以听闻，人身难得，你应当去听闻佛法并作布施。’接着广为宣说悭吝和布施的不同果报。
 
【古文】
 
女人白言。大德小住。还入舍中。语其夫言。外有沙门。劝我见佛听法布施。我等先世。不布施故。致此贫穷。今当以何为后世资。夫答之言。我家贫困如是。虽可有心。当以何施。
 
【白话】
 
女人对他说：‘大德稍留一会儿。’说完便走入屋内，对丈夫说：‘门外有一个沙门，教我拜见世尊听闻佛法并作供养，我们前世没有布施的缘故，所以招致今世如此贫困。现在应当做点布施来作为后世的资粮！’ 丈夫回答说：‘我们家这样贫困，即使有这样的发心，又拿什么来布施呢？’
 
【古文】
 
妇言。前世不施。今致是困。今复不种。后欲何趣。汝但听我。我决欲施。夫心自念。此妇或能少有私产。我当听之。即可之言。欲施便施。寻曰。我意欲以此氎布施。夫言。我之与汝共此一氎。出入求索。

以自存活。今若用施。俱当守死。欲作何计。
 
【白话】
 
妇人说：‘前世没有布施，以至于今生穷困；现在还不积点福报，后世还能趣往何处？你就答应我吧，我坚决要作布施。’丈夫心中想：‘这个女人可能多多少少有点私产，我就答应她吧。’
 
于是答应道：‘想施舍就施舍吧。’妻子随即说：‘我打算用这块棉布作供养。’丈夫说：‘我们仅有一块棉布，出入乞讨，靠它才能够生活。

如果把它也布施了，我们都只有等死了，还能够有什么办法？’
 
【古文】
 
妇言。人生有死。不施与施。会归当死。宁施而死。后世有望。不施而死。后遂当剧。夫欢喜言。分死用施。
 
【白话】
 
妻子说：‘人有生就有死，施与不施也是一死。宁可布施之后饿死，尚可寄望后世。没有布施就死去了，后世的果报只会更加可怕。’丈夫听了也生欢喜：‘理当死也要布施。’
 
【古文】
 
妇即还出。白比丘言。大德可上屋上。我当布施。比丘答言。若欲施者。汝当面施。为汝咒愿。叔离白言。唯此被氎。内无异衣。女形秽恶。不宜此脱。即还入内。遥于向下。脱身上氎。授与比丘。比丘咒愿。

持至佛所。佛言比丘。持此氎来。比丘授佛。佛自手受。
 
【白话】
 

 
妻子就出来对比丘说：‘大德！可以站在屋外，我决定布施。’比丘说：‘如果想布施的话，你应该当面进行，我好为你念经祈愿。’妇人说：

‘只有这一块身上披的棉布，没有其他的衣服。女身秽恶，不方便在这里脱下来。’
 
于是走回屋内，远远蹲下，脱下身上的棉布，递给比丘。比丘便为他们念经祈愿，拿着到佛的精舍。佛对比丘说：‘将那棉布拿过来。’比丘递给佛，佛亲手接过来。
 
【古文】
 
此氎垢污。时王众会。微心嫌佛受此垢氎。佛知众心。而告之言。我观此会清净大施。无过于此以氎施者。大众闻已。莫不悚然。夫人欢喜。即脱己身所著严饰璎珞宝衣。送与檀腻伽。王亦欣悦。脱身衣服。送与其夫。命令诣会。毗婆尸佛。广为大众。说微妙法。时会大众。得度者众。
 
【白话】
 
这件棉布十分肮脏污秽。当时国王与在会众人心里有点不满意佛接受这块脏布。佛了知众人心思，便告诉他们说：‘在我看来，此次斋会最为清净的大供养，莫过于以这块棉布供养的人了。’大众听了，心中肃然起敬。国王夫人欢喜，就脱下了自己身上穿着的缀饰璎珞的宝衣，送给檀腻伽，国王也十分喜悦，脱下衣服送给她的丈夫，派人让他们来参加斋会。毗婆尸佛，广为大众，说微妙法，当时参加法会的众生，得以度化的无以数计。”
 
【古文】
 
佛告阿难。欲知尔时贫穷女人檀腻伽者。今叔离比丘尼是。由于尔时以清净心氎布施故。九十一劫所生之处。常与氎生。无所乏少。随意悉得。缘于彼佛。闻深妙法。愿解脱故。今得遇我。成阿罗汉。是故汝

等。应勤精进闻法布施。佛说是时。得道者众。莫不欢喜。顶受奉行。
 
【白话】
 
佛告诉阿难：“要知道当时叫檀腻伽的贫穷女人，就是今天的叔离比丘尼。由于当时以清净之心布施的缘故，九十一劫中所投生之处，随身而来的都有一块细软的布，从来不缺乏受用，随意悉得。因在毗婆尸佛前谛听到深妙佛法，希望得到解脱的缘故，今世才遇到我，得成阿罗汉果。是故汝等，应勤精进，闻法布施。”佛说是时，得道的人非常多。无不欢喜，恭敬地受持奉行。
 

## 迦旃延教老母卖贫缘品第十九
 

 
【古文】
 
尔时尊者大迦旃延在阿槃提国。时彼国中。有一长者。多财饶宝。悭贪暴恶。无有慈心。时有一婢。晨夜走使。不得宁处。小有违失。便受鞭捶。衣不蔽形。食不充口。年老困悴。思死不得。
 
【白话】
 
一时，尊者大迦旃延住在阿槃提国。当时国中有一位长者，拥有许多财宝，但为人悭贪暴劣，没有慈悲心。他有一个婢女，不分早晚地被支使，几乎得不到休息。稍微有一点过失，便受到鞭打。她衣不蔽体，食不果腹，年老憔悴痛苦，想早点死去又死不了。
 
【古文】
 
时适持瓶。诣河取水。思惟是苦。举声大哭。时迦旃延。来至其所问言。老母。何以悲泣懊恼乃尔。白言。尊者。我既年老。恒执苦役。加复贫穷。衣食不充。思死不得。以故哭耳。迦旃延言。汝若贫者何不卖贫。母言。贫那得卖。谁当买贫。
 
【白话】
 
一次她正拿着瓶子到河边取水，想到这些痛苦，不觉放声大哭起来。

这时迦旃延尊者来到她面前，问道：“老人家，你为什么如此悲泣懊恼？” 老母说：“尊者！我已经年老体弱，一直在做沉重的苦活，再加上贫穷，吃不饱，穿不暖，想死也死不了，所以才痛哭不已。”迦旃延说：“你这样贫穷，为什么不把贫穷卖出去呢？”老母说：“贫穷哪里可以卖？又有谁愿意买贫穷呢？”
 
【古文】
 
迦旃延言。贫实可卖。如是至三。女人白言。苟贫可卖。我宜问方。即言大德。贫云何卖。迦旃延言。审欲卖者。一随我语。答言唯诺。告言。汝先洗浴。洗已告言。汝当布施。白言尊者。我极贫困。如今我身。

无手许完纳 。唯有此瓶。是大家许。当以何施。
 
【白话】
 
迦旃延说：“贫穷确实可以卖。”就这样讲了三遍。老母自语：“假如贫穷可以卖的话，我应该询问一下方法。”于是便问：“大德，贫穷怎样卖呢？”迦旃延说：“果真想要卖的话，完全要照我的话去做。”老母答应了。
 
迦旃延告诉她：“你先洗浴。”洗后告诉她说：“你应当布施。”老母说：“尊者，我极为贫困，如今我身上手掌许的一块好布也没有。虽然有个水瓶，却是主人家的东西。我该用什么来布施呢？”
 
【古文】
 
即授钵与。汝持此钵。取少净水。如教取来。奉迦旃延。迦旃延受。寻为咒愿。次教受斋。后教念佛种种功德。即问汝有住止处不。答言无也。若其磨时。即磨下卧。舂 炊作使。即卧是中。或时无作。止宿粪堆。
 
【白话】
 
迦旃延就把钵递给她说：“你拿这个钵，取少量净水来。”老母按照吩咐取来干净的水，奉献给迦旃延。迦旃延接受后就为她诵经祈愿。接着教她受持斋戒，最后教她忆念佛的种种功德。又问她：“你有休息的住所吗？”老母回答：“没有。如果磨东西，就在磨房里休息；如果安排舂米或做饭，就睡在那里；有时没什么做的，就住在粪堆里。”
 
【古文】
 
迦旃延言。汝好持心。恭谨走使。莫生嫌恨。自伺大家一切卧竟。密开其户。于户曲内。敷净草坐。思惟观佛莫生恶念。尔时老母。奉教而归家。依敕施行。
 
【白话】
 
迦旃延说：“你要好好地护持自己的心念，恭敬而殷勤地为主人作事，不要生嫌恨心。等主人睡着后，你再悄悄地打开门，在屋角落铺上干净草坐下，思惟观想佛陀，不要生恶念。”老母接受教导回去了，遵照尊者所说去实行。
 
【古文】
 
于后夜中。即便命终。生忉利天。大家早起。见婢命终。恚而言曰。此婢恒常不听入舍。今暮何故。乃于此死。即便使人。草索系脚。拽置寒林中。
 
【白话】
 
结果她在后半夜就去世了，并投生到忉利天。主人早晨起来，看见老婢命终，怨恨说道：“这个奴婢平时没被开许住在屋内，今晚什么缘故却死在这里？”便派人用草绳系脚将她拖到尸陀林中。
 
【古文】
 
时彼天中。有一天子。有五百天人。以为眷属。宫殿严丽。尔时天子。福尽命终。此老母人即代其处。生天之法。其利根者。自知来缘。钝根生者。但知受乐。尔时此女。既生天中。与五百天子。娱乐受乐。

不知生缘。
 
【白话】
 
当时忉利天中有一位天子，有五百天人作为他的眷属，住在华丽的宫殿中，福尽死去，这个老母就取代他成为天子。升天的因由，利根之人自己知道来缘；由钝根转生的，只知道享受福乐。这个老母投生忉利天后，便与五百天子一起娱乐享受，不知道生天因缘。
 
【古文】
 
时舍利弗。在忉利天。知此天子生天因缘。问言。天子。汝因何福生此天中。答言。不知。时舍利弗借其道眼。观见故身生天因缘。由迦旃延。即将五百天子。来至寒林。散花烧香。供养死尸。
 
【白话】
 
这时舍利弗，在忉利天中，知道这位天子的前生因缘。便问：“天子，你以什么福德而生在忉利天中？”回答：“不知道。”于是舍利弗借给他道眼，使他看见自己前世生天的因缘是由于迦旃延尊者的教化。于是天人就领着五百天子来到寒林，散花烧香供养死尸。
 
【古文】
 
诸天光明。照曜村林。大家见变。怪其所由。告令近远。诣林观看。见诸天子供养此尸。即问天曰。此婢丑秽。生存之时。人犹恶见。况今已死。何故诸天。而加供养。
 
【白话】
 
诸位天子发出的光明，照耀着整个村庄和树林。东家看到这种变化，十分奇怪，不知其原由，告诉远近民众到寒林观看。见诸天子供养奴婢的尸体，便问天子：“这个老婢又丑又脏，她活着的时候，人们都讨厌见到她，何况现在已经死了，为什么你们众位天子还要作供养呢？”
 
【古文】
 
彼时天子。具说本末生天因缘。即皆回诣迦旃延所。（时迦旃延）。为诸天人。广说妙法。所谓施论戒论生天之论。欲不净法。出离为乐。尔时彼天及五百天子。远尘离垢。得法眼净。飞还天宫。时诸会众。闻此法已。各获道迹。乃至四果。莫不欢喜。顶戴奉行。敬礼而去。
 
【白话】
 
当时天人便详细讲说生天的因缘。随即都回到迦旃延那里拜访。于是迦旃延便给诸天人讲说各种妙法，诸如布施、持守戒律、如何生天、欲为不净法、出离为乐等等。当时彼天及五百天子，远离尘垢，得到法眼净，便飞还天宫。这时在场的大众，听闻此法后，都获得道迹，乃至四种道果。无不欢喜，恭敬地奉行，敬礼而去。
 

## 金天缘品第二十
 

 
【古文】
 
如是我闻。一时佛在舍卫国祇树给孤独园。时此国中。有一长者。其家大富。财宝无数。生一男儿。身体金色。长者欣庆。即设施会。请诸相师。令占吉凶。时诸相师。抱儿看省。见其奇相。喜不自胜。即为立字。字修越耶提婆（此言金天）。
 
【白话】
 
如是我闻：一时，佛住在舍卫国祇树给孤独园。国中有一位长者，其家大富，财宝无数。家中生了一个男儿，全身金色。长者十分高兴，便举办施舍大会，邀请多位相师占卜吉凶。诸位相师抱着小儿细细观察，见他有奇特相好，喜不自胜，因此起名为修越耶提婆（汉语“金天”）。
 
【古文】
 
此儿福德。极为纯厚。其生之日。家中自然出一井水。纵广八尺。深亦如是。其水汲159用。能称人意。须衣出衣。须食出食。金银珍宝。一切所须。作愿取此。如意即得。儿年转大。才艺博通。长者爱之。未敢逆意。
 
【白话】
 
这孩子的福德，极为纯厚。降生那天，家中自然出现一口水井，纵广八尺，深亦如是。取用井水能满足人的愿望：需要衣服便出现衣服，需要食物便出现食物，金、银、珍宝等一切所需都能够如愿以偿。儿子

渐渐长大，精通一切才艺。长者对他非常喜爱，从不愿违背他的意愿。
 
【古文】
 
而作是念。我子端正。容貌无伦。要当推求选择名女。形容色状殊姿越群。金容妙体。类我儿者。当往求之。即募诸贾。周遍求之。
 
【白话】
 
他心中想：“我儿子身材端正，容貌无与伦比，应当寻求挑选名门之女，身形容貌姿色超群，身体金色美妙，与我儿子相类似的，应去求娶。” 于是招募诸多商人，让他们广为寻求。
 
【古文】
 
时阎波国。有大长者。而生一女。字修跋那波婆苏此言金光明。端正非凡。身体金色。晃昱160照人。细滑光泽。初生之日。亦有自然八尺井水。其井亦能出种种宝。衣服饮食。称适人情。
 
【白话】
 



















  
158汲：jí从井里取水。亦泛指打水。
 
160 昱：yù。
 
这时阎波国有一位大长者，生有一女名修跋那波婆苏（汉语“金光明”），端正非凡，身体金色，光彩照人，细滑光泽。出生那天，家中也自然出现一口八尺见方的井水，而井中也能出现种种珍宝、衣服、饮食，正可人意。
 
【古文】
 
时彼长者。亦自念言。我女端正。人中英妙。要得贤士。形色光晖。如我女比。乃当嫁与共为婚姻。尔时女名远布舍卫。金天名称复闻女家。

时二长者。各怀欢喜。即各相诣。求为婚姻。
 
【白话】
 
那个长者心中也在想：“我的女儿端正无比，人中美妙最胜。定要觅得一位容貌光辉能和我女儿相媲美的贤士，就许配给他，共为婚姻。”当时，长者的女儿声名远播舍卫国，而金天的名字女方家也听说了。于是二位长者，各怀欢喜，就派人相互拜访，请求缔结婚姻。
 
【古文】
 
娶妇已竟。还至舍卫。时金天家。便设上供。请佛及僧。供养一日。佛受其请。往至舍食。食已摄钵。具为长者金天夫妇。广演妙法。开解其心。金天夫妻。及其父母。即时坏破二十亿洞然之恶。心情开解。获须陀洹。尔时世尊。便还精舍。
 
【白话】
 
金天迎娶新人后，回到舍卫国。当时金天家置办上等供养，邀请佛和僧众接受供养一天。佛接受了他们的邀请，和僧众一起来到金天夫妇的家中应供。吃完斋饭收好钵，便为长者及金天夫妻宣说微妙的佛法，开解他们的心性。金天夫妻及其父母立刻破除了二十亿现行烦恼，心情开解，获得须陀洹果。于是世尊，便回到精舍。
 
【古文】
 
于是金天与金光明。俱白父母。求索出家。父（母）即听许。俱往佛所。稽首佛足。作礼绕竟。求入佛道。佛寻听可。赞言善来比丘。须发自堕。法衣着身。便成沙门。于是金天在比丘众。金光明比丘尼付大

爱道。渐渐教化。悉成罗汉。三明六通具八解脱。一切功德。悉皆具足。
 
【白话】
 
于是金天和金光明一起跟父母说：请求出家修行。父母随即答应了，夫妇一起来到佛的精舍，稽首佛足，作礼围绕后，请求皈依出家。佛即许可，赞言道：“善来比丘！”于是须发自落，法衣披身，他们便成为沙门。于是金天在比丘众，而金光明比丘尼交与大爱道。在僧团教化熏习

下，都得证阿罗汉果，拥有三明六通、具八解脱，一切功德全部具足。
 
【古文】
 
阿难白佛。不审世尊。金天夫妇。本造何行。自生以来。多财饶宝。身体金色。端正第一。得此一井能称一切。唯愿如来。当具宣示。
 
【白话】
 
阿难问佛道：“世尊，不知道金天夫妇原本积下什么功德以至于出生以来，多财多宝，身体金色，端正第一，并得到一口可以满足任何所需的水井？恳请如来详细地加以开示。”
 
【古文】
 
佛言阿难。乃往过去九十一劫。时世有佛。号毗婆尸。佛既灭后。遗法在世。后有诸比丘。游行教化。到一村落。有诸人民豪贤长者。见众僧至。各竞供设衣被饮食。无有乏短。
 
【白话】
 
佛告诉阿难：“于此过去九十一劫以前，有佛出世，叫毗钵尸佛，佛已经涅槃后，佛法还留在世间。许多比丘便受持佛法到处游行教化众生。来到一个村落后，村中百姓以及豪贤长者，看到众僧到来，各自争抢着供设衣服、被褥和饮食，使僧众的受用没有短缺。
 
【古文】
 
时有夫妻二人。贫饿困乏。每自惟念。我父在时。财宝积满。富溢难量。今者我身贫困极甚。坐卧草蓐。衣不盖形。家无升斗。何其苦耶。

尔时虽富财宝无量。不遭斯等众圣之僧。今既得值。无钱供养。
 
【白话】
 
当时有夫妻二人，贫困饥饿困乏，心中常自暗想：‘父亲在的时候，家中堆满了财宝，财富多得难以计量。如今我们却极为贫困，坐卧在草席中，衣不蔽体，家中一点粮米也没有，真是太苦了！过去父辈虽然富贵，财宝无以数计，却没有遇到这些超凡的僧众，而今天虽然有幸能遇到，却没有财物去供养。’
 
【古文】
 
思惟是已。怆 然而啼。懊恼堕泪。堕妇臂上。妇见夫涕。而问之言。有何不吉。懊恼若是。婿答妇言。汝不知耶。今有众僧适过此村。豪贤居士。咸兴供养。我家贫乏。独无升斗。于此众僧。不种善缘。今者贫困。来世又剧。我惟此已。是故泣耳。
 
【白话】
 
想到这些，不觉悲伤哭泣，难过地流出了眼泪，掉到妻子的胳臂上。妻子看见丈夫哭泣，便问道：‘有什么不吉利的事吗？怎么这样伤心？’ 他回答妻子：‘你不知道啊，如今有僧众刚好路过我们村庄，许多豪贤居士都争着作供养，而唯独我们家里贫穷得连一点米也没有，没有与这些僧众结下善缘。今生贫穷，来世会更加贫困。我是想到这儿，所以才伤心哭泣。’
 
【古文】
 
妇答婿言。今当如何。正欲供养。无有钱宝。虽有空意。不遂其愿。妇语婿言。今汝可往至本舍中。于故藏内推觅钱宝。若苟得之。当用供养。时夫如言。至故藏内。遍行推觅。得一金钱。持至妇所。
 
【白话】
 
妻子回答丈夫：‘如今该怎么做呢？想供养却没有财宝，空有这种心意却无法满足自己的愿望。’妻子对丈夫说：‘你可以回到原来的家中看看，在过去的仓库中寻找是否有遗下的财宝，假如有幸找到，我们就用它来供养。’丈夫听了妻子的话，就到过去的仓库中四处寻觅，真找到了一枚金钱，便拿给妻子。
 
【古文】
 
于时其妇。有一明镜。即共合心。当用布施。置一新瓶。盛满净水。以此金钱着瓶水中。以镜着上。持至僧所。到已至心用布施僧。于时众僧即为受之。各各取水。而用洗钵。复有取水而饮之者。
 
【白话】
 
当时他的妻子还有一块明镜，二人就同心决定把它们用作布施。他们在一个新瓶中装满净水，把这枚金钱放到瓶中，把镜子放到上面，带到僧人那里，到了以后用最为至诚的心布施给僧众。于是众僧接受了这一布施，大家取水洗钵，或者取水饮用。
 
【古文】
 
时彼夫妇。欢喜情悦。作福已竟。遇疾命终。生忉利天。佛告阿难。

尔时贫人持一瓶水。布施僧者。今此金天夫妇是也。
 
【白话】
 
这对夫妇心中无限欢喜作了供养福德。后来得病命终，并投生到忉利天中。”佛告诉阿难：“当时拿一瓶净水布施给僧众的贫穷夫妇，就是今天的金天夫妇。
 
由其前世持一金钱。及一瓶水并此明镜。施众僧故。世世端正。身体金色。容仪晃昱 殊妙无比。九十一劫。恒常如是。由于尔时。有信敬故得离生死。逮得应真。
 
【白话】
 
由于他们前生拿一枚金钱、一块镜子、一瓶净水布施众僧的缘故，所以世世代代都端正无比，身体金色，容貌仪表光彩照人，殊妙无比。九十一劫，恒常不变。由于当时敬信佛法的缘故，他们得以解脱生死，得到阿罗汉果。
 
【古文】
 
阿难当知。一切福德。不可不作。如彼贫人。以少施故。乃获如是无量福报。尔时阿难。及诸众会。闻佛所说。咸兴施心。勤加福业。欢喜奉行。
 
【白话】
 
阿难！你应当明白，不可以不积累福德。就像那对贫穷的夫妇，凭着少许施舍，就得到了如此无量福报。”当时阿难以及参加法会的大众，聆听佛法后，都生起布施心，更加勤奋地造福业。无不欢喜，恭敬地奉行。
 

 

  

  
## 重姓缘品第二十一
 

 
【古文】
 
如是我闻。一时佛在舍卫国祇树给孤独园。尔时国中。有豪长者。财富无量。唯无子息。每怀悒 迟。祷祠神祇。求索一子。精诚欵笃。

妇便怀妊。日月满足。生一男儿。其儿端正。世所希有。
 
【白话】
 
如是我闻：一时，佛住在舍卫国祇树给孤独园。那时国内有一位豪富长者，拥有财宝不可计数，就是没有儿子，因此常感忧郁烦闷。就到神庙祭祀，祈求神灵赐予他一个儿子，真诚恳切万分恭敬。他的妻子果真怀孕，期满后生下一个男儿，长得端正无比，世上少见。
 
【古文】
 
父母宗亲。值时燕会。共相合集。诣大江边。饮酒自娱。父母持儿。诣其会所。父爱此儿。顺座担舞。父舞已竟。母复担之。历坐擎腾。欢喜自乐。
 
【白话】
 
于是适时设宴，父母宗族亲友在一起庆祝。他们来到大江边，一边喝酒，一边娱乐。父母也抱着男儿，来到他们宴会的地方。父亲喜爱男儿，抱着他顺着座位起舞，父亲跳完舞后，母亲也抱着小儿顺座跳舞，大家轮流着举着小儿，欢娱自乐。
 
【古文】
 
临到河边。意卒散乱。执之不固。失儿堕水。寻时博撮 。竟不能得。于时父母。怜念此儿。爱着伤怀。绝而复苏。其儿福德。竟复不死。

至河水中。随水沉浮。时有一鱼。吞此小儿。虽在鱼腹。犹复不死。
 
【白话】
 
跳到河边时，心突然一散乱，手没抱住，结果小儿掉到了河中。马上捞取，终究也没有找到。当时父母怜爱儿子，悲痛伤心，死去活来。这个小儿有大福德，竟然没死。落到河水中后，随着河水沉浮，被一条大鱼吞进腹中，虽在鱼腹仍然没死。
 
【古文】
 
时有小村。而在下流。有一富家。亦无子姓。种种求索。困不能得。而彼富家。恒令一奴捕鱼贩卖。仆输大家。其奴日日捕鱼为业。值时捕得吞小儿鱼。剖腹看之。得一小儿。面貌端正。
 
【白话】
 
那时下游有个村落，村里有一富贵人家，也没有孩子。想了好多办法祈求生子，也没能够得到。这富人家经常让一个奴仆捕鱼贩卖，供应主人家所需。这个奴仆天天捕鱼，那日正好捕得吞下小孩的鱼，剖开鱼腹一看，见里面有一小孩，面貌端正。
 
【古文】
 
得已欢喜。施与大家。大家观之。而自庆言。我家由来祷祠神祇。

求索子息。精诚报应。故天与我。即便摩扪。乳哺养之。
 
【白话】
 
他得到后十分高兴，便将小儿送给主人。主人看见后欢喜地道：“我家里一向祈求神灵送我一个儿子，看来精诚之心得到了回报，所以上天送给我一个男儿。”于是便抚摸爱怜，请养母哺育他。
 
【古文】
 
时彼上村。父母闻下村长者鱼腹中得儿。即往其所。追求索之。而语之言。此是我儿。我于彼河。而失是子。今汝得之。愿以见还。时彼长者。而答之曰。我家由来。祷祠求子。今神报应。赐我一儿。君之亡儿。竟为所在。纷纭不了。诣王求断。
 
【白话】
 
上游村庄的小儿父母听说下游村里的长者在鱼腹中得到一个男儿，便来到他家里追问索取，对他说：“这是我的儿子。我在河边掉落了这个儿子，如今你得到他，希望能还给我。”那个长者回答他说：“我家向来祈求神灵赐我一子，如今得到回报，赐给我一子。你丢失的那个儿子，怎么会在这里呢？”二人争执不下，便到国王那里请求裁决。
 
【古文】
 
于是二家。各引道理。其儿父母。说是我儿。我于其时。失在河中。

而彼长者。复自说言。我于河中鱼腹得之。此实我子。非君所生。
 
【白话】
 
于是二家人各自陈述了自己的理由。小儿父母说：“这是我的孩子，我在某时不小心把他掉到了河中。”而那个长者则说：“我在河中鱼腹中得到他，他实在是我祈求神灵的结果，根本不是你们所生。”
 
【古文】
 
王闻其说。靡知所如。即与二家。评详此事。卿二长者。各认此儿。今若与一。于理不可。更互共养。至儿长大。各为娶妇。安置家业。二处异居。此妇生子。即属此家。彼妇生儿。即属彼家。时二长者。各随王教。
 
【白话】
 
国王听到二家述说，也不清楚谁说的属实，就对两家的这件事情评判说：“二位长者都认定是自己的孩子，现在如果判给一方，有些不合情理。你们可以共同抚养，等儿子长大以后，分别为他娶妻，安置家业，使他在二处轮流居住。这个妻子生的儿子就属于这家，而那个妻子生的儿子则属于那一家。”二位长者便照国王的话去做了。
 
【古文】
 
儿年长大。俱为娶妇。经营所须。无有乏短。于时其儿。白二父母。我生以来。遭罹苦难。堕水鱼吞。垂死得济。今我志意。欲得出家。唯愿父母。当见听许。时二父母。心爱此儿。不能拒逆。即便听许。
 
【白话】
 
儿子长大后，双方各给他娶了妻子，供给他所需的一切，从来无缺。这时，儿子对二父母说道：“我降生以来便遭到苦难，掉到河中被鱼吞食，临死又被救出。如今我决心想要出家，希望父母能够同意。”二家父母疼爱儿子，没有拒绝，随即同意。
 
【古文】
 
其儿即辞。往至佛所。稽首佛足。求索入道。佛即听之。赞言善来比丘。头发自堕。即成沙门。字曰重姓。佛为说法。得尽诸苦。即于座上。成阿罗汉。
 
【白话】
 
儿子便辞别父母来到佛面前，稽首礼佛足，请求出家修道。佛便同意了，赞叹地说：“善来比丘！”于是须发自落，成为沙门，法名叫重姓。

佛为他讲说妙法，使他脱离所有苦厄，就在一座之间修证阿罗汉。
 
【古文】
 
阿难白佛。不审世尊。此重姓比丘。本作何行。种何善根。而今出世。堕水鱼吞。而故不死。佛告阿难。汝且听之。吾当为说。过去久远。

有佛世尊。号毗婆尸。集诸大众。为说妙法。
 
【白话】
 
阿难请问佛陀：“世尊，不知道这位重姓比丘原先造了什么业，种下什么善根，以至今世掉入水中被鱼吞食却仍然没有死？”佛告阿难：“你现在注意听，我将为你宣说。在过去久远以前，有佛世尊，名毗婆尸佛，大众聚集，佛为大众讲说微妙的佛法。
 
【古文】
 
时有长者。来至会中。闻其如来广说大法。布施之福。持戒之福。闻已欢喜。信心猛烈。即从彼佛受三自归。受不杀戒。复以一钱布施彼佛。由是之故。世世受福。财宝自恣。无有乏短。
 
【白话】
 
当时，有一长者来到会中，听到毗婆尸佛广说大法：布施的福德和持守戒律的福报。听了心生欢喜，信心猛烈，就从佛那儿受了三皈及不杀生戒，又用一钱供养佛陀。因为这个缘故，他世世受福，财宝自在享受，从来都不缺少。”
 
【古文】
 
佛告阿难。欲知尔时长者子者。今重姓比丘是也。由其尔时。施佛一钱。九十一劫。恒富钱财。至于今世。二家父母。供给所须。
 
【白话】
 
佛告诉阿难：“要知道那时的长者，就是如今的重姓比丘啊。由于那时布施一钱的缘故，他九十一劫中都富有钱财。到了今天则有两家父母供给他一切所须。
 
【古文】
 
受不杀戒故。堕水中鱼吞不死。受三自归故。今值我世。沐浴清化。得罗汉道。尔时阿难。及与众会。闻佛所说。遵修善行。敬重佛教。欢喜信受。顶戴奉行。
 
【白话】
 
由于受不杀生戒的缘故，他掉到水中被鱼吞食却能不死。由于受三皈的缘故，如今遇到我出世，得以沐浴清化，修成罗汉果。”当时，阿难以及大众，谛听佛法，遵教修习善行，敬重佛教，欢喜信受，恭敬地奉行。  


## 月光王头施缘品第二十二
 

 
【古文】
 
如是我闻。一时佛在毗舍离庵罗树园中。尔时世尊。告贤者阿难。其得四神足者。能住寿一劫。吾四神足极能善修。如来今者当寿几许。如是至三。于时阿难为魔所迷。闻世尊教。默然不对。又告阿难汝可起去静处思惟。贤者阿难。从坐而起。往至林中。
 
【白话】
 
如是我闻：一时，佛住在毗舍离庵罗树园中。当时世尊，告诉贤者阿难：“得到四神足的人，能住寿一劫；我非常好地修成了四神足，如来现在，还能够住世多少年？”这样反复问了三遍。当时阿难被魔所迷，虽然听到世尊的言说，却默然没有回答。世尊又告阿难：“你可以离去，到清静的地方好好思惟。”贤者阿难便从坐而起，前往林中。
 
【古文】
 
阿难去后。时魔波旬 。来至佛所白佛言。世尊处世教化已久。度人周讫 。蒙脱生死。数如恒沙。时年又老。可入涅槃。于时世尊。地取少土著于爪上。而告魔言。地土为多。爪上多耶。
 
【白话】
 
阿难离开后，魔王波旬便来到佛的面前，对佛说：“世尊在世上教化众生已经很久了，度生事业已经周遍圆满，蒙您度化，脱离生死的人如恒河沙一样多。现在您年纪又老了，可以入涅槃了。”此时世尊取地上少许土放在指甲上，而对魔王说：“是大地上的土多呢？还是指甲上的土多？”
 
【古文】
 
魔答佛言。地土极多非爪上土。佛又告言。所度众生。如爪上土。余残未度。如大地土。又告魔言。却后三月。当般涅槃。于时波旬。闻说是已欢喜而去。
 
【白话】
 
魔王回答佛：“大地的土远远多于指甲上的土。”佛又告诉他：“所度化的众生如指甲上的土，而没有得度的众生则如大地的土。”佛又告诉魔

王：“三个月过后，我当入涅槃。”波旬听了这话后，就高兴地离开了。
 
【古文】
 
尔时阿难。于林中坐。忽然眠睡。梦见大树普覆虚空。枝叶蓊蔚。花果茂盛。一切群萌。靡不蒙赖。其树功德种种奇妙。不可称数。旋风卒起。吹激其树。枝叶坏碎犹如微尘。灭于力士 所住之地。一切群生。

莫不悲悼。
 
【白话】
 
那时阿难在树林中静坐，忽然睡着了，梦见一棵大树遍布虚空中，枝叶葱郁，花果茂盛，黎民百姓无不得益于它的恩惠。这棵树有种种奇妙功德，数不胜数。一阵旋风突然而起，狂吹激荡这棵树，树叶被吹碎成微尘一样，消失在力士所居住的地方，一切众生无不悲伤哀悼。
 
【古文】
 
阿难惊觉。怖不自宁。又自思惟。所梦树者。殊妙难量。一切天下咸赖其恩。何缘遇风。碎坏如是。而今世尊。覆育一切犹如大树。将无世尊欲般涅槃。
 
【白话】
 
阿难被梦中情景惊醒，畏惧不安，暗自思惟：“刚才所梦见的树奇妙难量，天下众生都仰赖它的恩德，为什么会被疾风破坏得如此粉碎？如今世尊爱护化育一切众生，犹如大树，不会是世尊将要入涅槃吧？”
 
【古文】
 
作是念已。甚用战惧。来至佛所。为佛作礼。而白佛言。我向所梦如斯之事。将无世尊欲般涅槃。佛告阿难。如汝所言。吾后三月。当般涅槃。我向问汝。若有得四神足者能住寿一劫。吾四神足。极能善修。如来今日能寿几何。如是满三。而汝不对。汝去之后。魔来劝我当取涅槃。吾已许之。
 
【白话】
 
想到这儿，阿难感到战栗恐惧，便来到佛前，向佛施礼后，对佛说： “我刚才所梦见这样的事情，不会是世尊将要入涅槃吧？”佛告诉阿难：

“正如你所言，我三个月后就要入涅槃。我刚才问你：‘若有得四神足之人，能住寿一劫，我于四神足，极善修行，如来如今还能住寿多长时间呢？’我这样问了三遍而你不回答，你去后，魔王波旬来劝我应入涅槃，我已答应了他。”
 
【古文】
 
阿难闻此。悲恸迷荒。闷恼惘塞。不能自持。其诸弟子。展转相语。各怀悲悼。来至佛所。尔时世尊。告于阿难及诸弟子。一切无常。谁得常存。我为汝等。应作已作。应说已说。汝等但当勤精修习。何为忧戚。

无补于行。
 
【白话】
 
阿难听了这话，悲恸迷荒，闷恼恍惚，不能自控。其他的弟子也纷纷展转相告，各个心情悲痛，都来到佛前。这时世尊告诉阿难及众弟子：

“一切法都是无常的，谁能长存不灭呢？我为你们该做的都已经做了，该说的也已经说了，你们只是应当勤奋、精进地修行佛道，为什么忧伤、悲戚呢？这样做对修行无有益处。”
 
【古文】
 
时舍利弗闻于世尊当般涅槃。深怀叹感。因而说曰。如来涅槃。一何疾耶。世间眼灭。永失恃怙。又白佛言。我今不忍见于世尊而取灭度。

今欲在前而入涅槃。唯愿世尊。当见听许。如是至三。
 
【白话】
 
当时舍利弗听说世尊要般涅槃，心怀忧伤叹息，因而说道：“如来涅槃为何这样快呢！世间眼灭，众生将永远失去依怙！”又对佛说：“我现在实在不忍见到世尊进入涅槃，我想在世尊涅槃之前趋入涅槃，希望世尊能够准许。”就这样说了三遍。
 
【古文】
 
世尊告曰。宜知是时。一切贤圣。皆当寂灭。时舍利弗。得佛可已。即正衣服长跪膝行。绕佛百匝。来至佛前。以若干偈。赞叹佛已。捉佛手足擎戴顶上。如是满三。合掌侍佛。因而言曰。我今最后。见于世尊。

叉手敬肃却行而去。
 
【白话】
 
世尊告诉他：“应该知道适当的时候，一切圣贤都将入灭。”这时舍利弗得到了佛的许可，便整理衣服，长跪在地，用膝行走，绕佛百匝，停在佛前，以许多偈颂赞叹佛的功德，托起佛的手足放在头上顶戴，就这样反复三次。合掌侍佛，因而说道：“我现在最后再看一眼世尊。”合掌肃敬地退行离去。
 
【古文】
 
将沙弥均提。诣罗阅祇。至本生地。到已即敕沙弥均提。汝往入城。及至聚落。告国王大臣。旧故知识诸檀越辈。来共取别。尔时均提。礼师足已。遍行宣告。我和尚舍利弗。今来在此。欲般涅槃。诸欲见者宜可时往。
 
【白话】
 
带着沙弥均提来到罗阅祇，回到自己的出生地。到后立即让沙弥均提：“你前去城中，以及到聚落中，告诉国王、大臣、故交朋友和诸位施主前来告别。”当时沙弥均提向师父顶礼后，就前往各地宣告：“我师父舍利弗现在来到此地，将趋入涅槃，想见面的人，应该马上前往。”
 
【古文】
 
尔时阿阇世王。及国豪贤檀越四辈。闻均提语。皆怀惨悼异口同音。而说是言。尊者舍利弗。法之大将。众生之类之所视仰。今般涅槃。一何疾哉。
 
【白话】
 
这时阿阇世王及国内的豪贤、施主等四众弟子听了均提的话，都深感悲痛哀伤，异口同声地说道：“尊者舍利弗，佛法的大将，为所有众生所爱戴、敬仰，现今就要入涅槃，为什么这样快呢！”
 
【古文】
 
各自驰奔。来至其所。前为作礼。问讯讫竟。各共白言。承闻尊者。欲舍身命至于涅槃。我曹之类。失于恃怙。时舍利弗。告众人言。一切无常。生者皆终。三界皆苦。谁得安者。汝等宿庆。生值佛世。经法难闻。人身难得。念勤福业。求度生死。
 
【白话】
 
他们便急忙赶往尊者舍利弗的住所，上前礼拜，问候完毕，大家说道：“听说尊者想舍弃身命，要入涅槃，我们这些众生将失去依怙。”舍利弗对大家说：“一切无常，生者皆有死，三界之中皆是痛苦，有谁能得到安稳呢？你们有可庆幸的宿缘，能生在佛世。要知道佛法难闻，人身难得，应常想到精勤积累福业，寻求度脱生死轮回。”
 
【古文】
 
如是种种。若干方便。广为诸人。随病投药。尔时众会。闻其所说。有得初果乃至三果。或有出家成阿罗汉者。复有誓心求佛道者。闻说法已。作礼而去。
 
【白话】
 
就这样以种种妙法，众多善巧方便，广为众人，依病施药。当时与会大众听到他的说法后，有的证得初果乃至三果，有的出家人证得阿罗汉果，又有人发誓求取佛果。众人听完法后，礼拜而去。
 
【古文】
 
时舍利弗。于其后夜。正身正意。系心在前入于初禅。从初禅起入第二禅。从第二禅起入第三禅。从第三禅起入第四禅。从第四禅起入空处定 。从空处起入于识处 。从识处起入不用处 。从不用处起入非

有想非无想处 。从非有想非无想处起入灭尽定。从灭尽定起而般涅槃。
 
【白话】
 
尊者舍利弗在后夜时，端正身体和意念。摄心而入初禅；从初禅起入第二禅；从第二禅起入第三禅；从第三禅起入第四禅；从第四禅起入空无边处定；从空无边处定起入于识无边处定；从识无边处定起入无所有处定；从无所有处定起入非想非非想处定；从非想非非想处定起入灭尽定；从灭尽定起而入涅槃。
 
【古文】
 
时天帝释。知舍利弗已取灭度。与多天众百千眷属。各赍 花香供养之具。来至其所。侧塞虚空。咸各悲叫。泪如盛雨。普散诸花。积至于膝。复各言曰。尊者智慧。深若巨海。捷辩应机。音若涌泉。戒定慧具。法大将军。当逐如来广转法轮。其取涅槃。何其速哉。
 
【白话】
 
这时帝释天得知舍利弗已入灭度，便与众多天人成百上千的眷属带着花、香等供养具来到他的所在，遍满整个天空，各个悲泣号哭，泪如大雨倾盆。遍散众花，鲜花集聚有齐膝之高。
 
天人又纷纷说道：“尊者的智慧比大海还深广；心思敏捷善辩，能相应众生根机，声音如涌泉般；具足戒定慧，是佛法大将军，常常跟随如来广转法轮，传播妙法，他为何这么早就进入涅槃呢？”
 
【古文】
 
城聚内外。闻舍利弗已取灭度。悉赍酥油香花供具。驰走悉集。悲痛恋惜不能自胜。各持花香。而用供养。时天帝释。（敕）毗首羯磨。合集众宝。庄校高车。安舍利弗。在高车上。诸天龙鬼。国王臣民。侍送号咷。至平博地。
 
【白话】
 
城邑内外的百姓听说尊者舍利弗已趣入涅槃，都捧持着酥油、香、花、供具，奔涌而来聚集在这里，悲痛留恋，不能自制，纷纷用带来的香、花广作供养。这时帝释天命令毗首羯磨将众多宝物合到一起，装饰一辆高车，将舍利弗尊者的遗体安放在车上，诸位天神、龙、鬼神、国

王、大臣及百姓护送着高车，一路上号陶悲哭来到一处平整广博的地方。
 
【古文】
 
时天帝释。敕诸夜叉。往大海边。取牛头栴檀。夜叉受教。寻取来还。积为大【艹/积】 。安身在上。酥油以灌。放火耶旬。作礼供养。

各自还去。
 
【白话】
 
帝天释又令众多夜叉前往海边去取牛头旃檀，夜叉领命前去，不久便取回来，把所有旃檀堆积起来，将尊者舍利弗安放在上面，然后浇灌酥油，点火荼毗，人们礼拜供养，然后各自归去。
 
【古文】
 
火灭之后。沙弥均提。敛师舍利。盛着钵中。摄其三衣。担至佛所。为佛作礼。长跪白佛。我和尚舍利弗。已般涅槃。此是舍利。此是衣钵。
 
【白话】
 
火灭之后，沙弥均提收拾师父的舍利，盛装在钵中，拿着舍利弗的三衣，将它们拿到佛的面前，向佛施礼，长跪着对佛说：“我师父舍利弗已趣入涅槃，这是他的舍利和衣钵。”
 
【古文】
 
时贤者阿难。闻说是语。悲悼愦 闷。益增感切。而白佛言。今此尊者。法大将军。已取涅槃。我何凭怙。佛告之曰。此舍利弗。虽复灭度。其戒定慧解脱。解脱知见。如是法身。亦不灭也。
 
【白话】
 
这时贤者阿难听了这话，悲痛愁闷，益增感切，而对佛说：“现在尊者舍利弗这样的佛法大将军已入涅槃，我还有什么依怙呢？”佛告诉他：

“舍利弗虽已灭度，但他的戒、定、慧、解脱、解脱知见，这样的无漏法身，是不会灭的。
 
【古文】
 
又舍利弗。不但今日。不忍见我取般涅槃。而先灭度。过去世时。亦不堪忍见于我死。而先我前死。贤者阿难。合掌白佛。不审世尊。往昔先前取死。其事云何。愿为解说。
 
【白话】
 
另外舍利弗不仅现在不忍见我入涅槃而自己先趣入灭度，过去世时他也不忍看见我死，而先我死去。”贤者阿难合掌对佛说：“不知道过去舍利弗先于世尊而死是怎么一回事呢？希望为我们解说。”
 
【古文】
 
佛告阿难。过去久远。无量无数。不可思议。阿僧祇劫。此阎浮提。有一国王。名旃陀婆罗脾（此言月光）。统阎浮提八万四千国。六万山川。

八十亿聚落。
 
佛告阿难：“过去很久，无量无数，不可思议阿僧祇劫以前，此阎浮提有一个国王，叫旃陀婆罗脾（汉语“月光”），统领阎浮提八万四千小国、六万山川、八十亿村落。
 
【古文】
 
王有二万夫人婇女。其第一夫人。名须摩檀（此言花施）。一万大臣。其第一者。名摩旃陀（此言大月）。王有五百太子。其最大太子。名曰尸罗跋陀（此言戒贤）。王所住城。名跋陀耆婆（此言贤寿）。
 
【白话】
 
国王有两万名夫人宫女，他的第一位夫人叫须摩檀（汉语“花施”）；有一万大臣，其中第一大臣名叫摩旃陀（汉语为“大月”）；国王有五百名太子，其中最大的太子名叫尸罗跋陀（汉语“戒贤”）。国王所在的都城叫跋陀耆婆（汉语“贤寿”）。
 
【古文】
 
其城纵广。四百由旬。金银琉璃玻璃所成。四边凡有百二十门。街陌里巷。齐整相当。又其国中。有四行树。亦金银琉璃玻璃所成。或金枝银叶。或银枝金叶。或琉璃枝玻璃叶。或玻璃枝琉璃叶。有诸宝池。亦金银琉璃玻璃所成。其池底沙。亦是四宝。其王内宫。周四十里。纯以金银琉璃玻璃。
 
【白话】
 
城池长宽达四百由旬，全是用金、银、琉璃、玻璃建成，城四边共有一百二十个城门，街道里巷，整齐美观；另外城中还有四排树木，也是金、银、琉璃、玻璃作成，或者金枝银叶，或者银枝金叶，或者琉璃枝玻璃叶，或者玻璃枝琉璃叶；城里有许多宝池，也是金、银、琉璃、玻璃建成，池底的沙也都是四宝所成；国王的内宫，周围四十里，全都是以金、银、琉璃、玻璃建造。
 
【古文】
 
国中丰润。人民快乐。珍奇异妙。不可称数。尔时其王。坐于正殿。忽生此念。夫人处世。尊荣豪贵。天下敬瞻。发言无违。珍妙五欲。应意而至。斯之果报。皆由积德修福所致。
 
【白话】
 
他的国家富裕丰盛，人们安逸快乐，奇珍异宝，不可计数。当时国王端坐在宫殿上，忽然生出这样的想法：人生在世，尊荣豪贵，为天下人所敬仰，出言无人敢违抗，稀有殊妙五欲应念而到。这些果报皆由从前积德修福所致。
 
【古文】
 
譬如农夫由春广种秋夏丰收。春时复到。若不勤种。秋夏何望。吾今如是由先修福。今获妙果。今复不种。后亦无望。作是念已。告诸群臣。今我欲出珍宝妙藏。置诸城门。及着市中。设大檀施 。随其众生一切所须。尽给与之。并复告下八万四千诸小国土。悉令开藏。给施一切。众臣曰善。敬如王教。
 
【白话】
 
就好像农夫在春天大量播种，到秋夏季获得丰收。再到春天时，倘若不辛勤播种，秋夏有什么指望呢？我如今也是一样，因为从前修福而获今日妙果。倘若现在不再积德修福，以后也无希望收取妙果。’
 
想到这儿，他就告诉群臣：‘现在我想拿出仓库里的胜妙珍宝放在各个城门和集市中，作广大布施，无论众生需要什么全都给予他们。’又告令下属八万四千小国全都打开仓库，尽其所有广行布施。众臣都说：‘很好，谨遵王令恭敬执行！’
 
【古文】
 
即竖金幢。击于金鼓。广布宣令。腾王慈诏。远近内外。咸令闻知。于时国内。沙门婆罗门。贫穷孤老。有乏短者。强弱相扶。云起雨集。

须衣与衣。须食与食。金银宝物。随病医药。一切所须称意与之。
 
【白话】
 
于是竖起金幢、敲击金鼓，到处传达国王的慈善诏令，使远近内外的百姓都知道这个消息。当时国中的沙门、婆罗门、贫困孤老、缺衣少食之人强弱相扶，如云雨般聚集在布施之所。需要衣服的给与衣服，需要食物的给其食物，金银宝物、治病的医药，所需的一切，称其心意而施与。
 
【古文】
 
阎浮提内。一切臣民。蒙王恩泽。快乐无极。歌颂赞叹。盈于衢 路。

善名遐宣。流布四方。无不钦仰。慕王恩化。
 
【白话】
 
阎浮提内所有臣民蒙受国王的恩泽，快乐无比，对国王歌颂、赞美之辞充满大街小巷，国王的美名广为流传，遍及四方，人人钦佩、仰慕国王的恩德和教化。
 
【古文】
 
于时边表。有一小国。其王名曰毗摩斯那。闻月光王美称高大。心怀嫉妒。寝不安席。即自思惟。月光不除。我名不出。当设方便请诸道士。募求诸人。用办斯事。
 
【白话】
 
当时在边陲有一小国，国王名叫毗摩斯那，听说月光王美名令人仰幕，便心怀嫉妒，睡不安稳。他暗自思量：‘若不除掉月光王，我不会出名。应该想办法请一些修道之人，招募这些人来办这件事。’
 
【古文】
 
思惟是已。即敕请唤国内梵志 。供养肴饍百味饮食。恭敬奉事。不失其意。经三月已。告诸梵志。我今有忧。缠绵我心。夙 夜反侧。何方能释。汝曹道士。是我所奉。当思方便佐我除灭。
 
【白话】
 
这样思惟后，就派人请来国内的梵志，摆设美味佳肴各种饮食，恭敬承事，不让他们失望，如此经过三个月后，才告诉诸位梵志：‘我现今有件忧心事一直萦绕心头，令我日夜不安，有什么办法能解决呢？你们是我所恭敬供养的修道之士，应当想办法帮助我解除此忧。’
 
【古文】
 
诸婆罗门。共白王言。王有何忧。当见示语。王即言曰。彼月光王。名德远着。四远承风。但我独卑陋。无此美称。情志所愿。欲得除之。

作何方便。能办此事。
 
【白话】
 
众位婆罗门对国王说：‘国王有什么忧愁，应当告诉我们。’国王说道：‘那位月光王名声、德望远播四方，只有我卑微渺小，没有这样的美名，我一心就想除掉他。你们有什么办法能成办这件事呢？’
 
【古文】
 
诸婆罗门。闻说是语。各自言曰。彼月光王慈恩慧泽。润及一切。悲济穷厄。如民父母。我等何心。从此恶谋。宁自杀身。不能为此。即各罢散。不顾供养。
 
【白话】
 
那些婆罗门听了这话后纷纷说道：‘那位月光王慈悲利益一切众生，怜悯救济穷苦困厄的人，如百姓的父母，我们是什么心肠而参与这种恶谋，我们宁愿自杀也不能做这种事。’于是众人也不顾念国王的供养，纷纷散去。
 
【古文】
 
时毗摩斯那益增愁愦。即出广募周遍宣令。谁能为我。得月光王头共分国半治。以女妻之。尔时山胁。有婆罗门。名曰劳度差。闻王宣令来应王募。
 
【白话】
 
于是毗摩斯那更增愁恼，便出告令四处招募：‘谁能为我得到月光王的人头，我将分半壁江山与他共治，并将女儿许配给他’。当时山旁有一位婆罗门，名叫劳度差，听到国王的招募令，便来应招。
 
【古文】
 
王甚欢喜。重语之言。苟能成办。不违信誓。若能去者。当以何日。婆罗门曰。办我行道粮食所须。却后七日便当发引。时婆罗门作咒自护。

七日已满。便来辞王。王供给所须。进路而去。
 
【白话】
 
国王甚为欢喜，再次就对他说：‘如果能够成办此事，我绝不违背自己的誓言。倘若你能去的话，什么时候走呢？’婆罗门说：‘为我准备行路所需的粮食，七天后就出发。’于是婆罗门便念咒语来保护自己，七天后来向国王辞行。国王即给予他所需物品，他便上路而去。
 
【古文】
 
时月光国豫有种种变怪兴现。地处处裂。曳电星落。阴雾昼昏。雷雹霹雳。诸飞鸟辈。于虚空中。悲鸣感切。自拔羽翼。虎豹豺狼。禽兽之属。自投自掷。跳踉鸣叫。
 
【白话】
 
此时月光王国内预先出现了种种奇怪的现象：大地开裂，星斗陨落，白天阴雾弥漫，一片昏暗，电闪雷鸣，霹雳不绝。众飞鸟在空中悲鸣，声音凄切，自拔羽翼；虎豹豺狼等禽兽之类，自己摔落在地上，跳来跳去地嚎叫。
 
【古文】
 
八万四千诸小国王。皆梦大王金幢卒折。金鼓卒裂。大月大臣。梦（提为）鬼夺王金冠。各怀忧愁。不能自宁。时城门神。知婆罗门欲乞王头。亦用愦愦。遮不听入。时婆罗门。绕城数匝。不能得前。
 
【白话】
 
八万四千个小国王都梦见大王的金幢突然折断，金鼓突然碎裂。大月大臣梦见有鬼夺去国王的金冠。人们深感忧愁，忐忑不安。这时守城门神知道婆罗门想来求取国王头颅，也很愤恨。阻挡他不让进城，使他绕城数匝仍不能靠近。
 
【古文】
 
首陀会天 知月光王。以此头施。于檀得满。便于梦中。而语王言。汝誓布施。不逆众心。乞者在门。无由得前。欲为施主。事所不然。王觉愕然。即敕大月。汝往诣门。敕勿遮人。
 
【白话】
 
遍入天知道月光王如果用自己的头来布施，则其布施度会究竟圆满，便在梦中对国王说：‘你决心布施，不违背众人心愿。如今乞者就在城门外，却没办法进来，你想做施主，不应如此行事。’国王醒来甚感惊愕，随即命令大月大臣：‘你前往各城门，传令不要阻挡任何人。’
 
【古文】
 
大月大臣。往到城门。时城门神。即自现形白大月言。有婆罗门。从他国来。怀挟恶心。欲乞王头。是以不听。大臣答言。若有此事。是为大灾。然王有教。理不得违。当奈之何。
 
【白话】
 
大月大臣来到城门，这时城门神便自现身形对大月说：‘有一位婆罗门从他国来，心怀恶念，想向国王乞求头颅，所以不许他进入。’大月大臣答道：‘若有此事，那将是一场大灾难。但国王有命，理应不能违抗，这有什么办法呢？’
 
【古文】
 
时城门神。便休不遮。大月大臣。即自思惟。若此婆罗门。必乞王头。当作七宝头。各五百枚。用贸易之。即敕令作。
 
【白话】
 
于是城门神就不再阻拦，大月大臣便暗自思量：‘若这个婆罗门定要求取国王的头颅，我应当做五百个七宝头来换取国王的头。’于是就下令做七宝头。
 
时婆罗门。径至殿前。高声唱言。我在遐方。闻王功德。一切布施。不逆人意。故涉远来。欲有所得。王闻欢喜。迎为作礼问讯。行道不疲极耶。随汝所愿。国城妻子。珍宝车乘。辇 舆象马。七宝奴婢仆使。

所有欲得皆当与之。
 
【白话】
 
这时婆罗门径直走到宫殿前，高声说道：‘我在远方就听到国王的功德，一切都可布施，不违逆他人心意，所以我才从远方跋涉而来，希望能有所得。’国王听了十分欢喜，走上前去施礼问讯：‘行路不是很疲劳吧？随你的心愿：国家、城池、妻子、儿女、珍宝车乘、辇舆、象马、七宝、奴婢、仆人，所有想得到的东西我都会给与你。’
 
【古文】
 
婆罗门言。一切外物。虽用布施。福德之报。未为弘广。内身布施。其福乃妙。我故远来。欲得王头。若不孤逆。当见施与。王闻是语。踊跃无量。
 
【白话】
 
婆罗门说：‘一切身外之物虽能用来布施，但福报不会太广大；以身肉布施，其福报才绝妙。我远道而来，是想得到国王的头颅，如果不辜负违逆，就请施舍给我吧。’国王听到这话，欣喜无限。
 
【古文】
 
婆罗门言。若施我头。何时当与。王言却后七日当与汝头。尔时大月大臣。担七宝头。来用晓谢。腹拍其前。语婆罗门言。此王头者。骨肉血合。不净之物。何用索此。今持尔所七宝之头。以用贸易。汝可取之。转易足得终身之富。
 
【白话】
 
婆罗门说：‘若施舍给我头颅，什么时候给呢？’国王说：‘过后七天就把头给你。’这时大月大臣带着七宝头，前来开导他，匍匐其前，哀求婆罗门道：‘国王的头不过是骨肉血的组合，是不净之物，要它有什么用呢？现在我拿这些七宝做成的头，来换国王的头，你可以拿走这些七宝头，转手卖掉后，足可得到终身受用的财富。’
 
【古文】
 
婆罗门言。我不用此。欲得王头。合我所志。时大月大臣。种种谏晓求不回转。即时愤感。心裂七分。死于王前。于时其王。敕语臣下。乘八千里象。遍告诸国言。月光王却后七日。当持其头施婆罗门。若欲来者。速时驰诣。
 
【白话】
 
婆罗门说：‘我不要这些七宝头，只想得到国王的头。’这时大月大臣就以种种方便来劝说他，可他终未改变主意。大月当时无比愤慨，心裂为七分，死在国王面前。是时国王命令臣下乘八千里象，遍告各小国

说：‘月光王七天以后，要拿他的头布施给婆罗门，若想来的请尽快前来。’
 
【古文】
 
尔时八万四千诸王。骆驿而至。咸见大王。腹拍王前。阎浮提人。赖王恩泽。各得丰乐。欢娱无患。云何一旦为一人故。永舍众庶。更不矜怜。唯愿垂愍。莫以头施。
 
【白话】
 
当时八万四千小国国王络绎到来，都来看望大王，匍匐在国王面前说道：‘阎浮提人民都仰赖国王恩泽，富足安乐，欢乐无患，为什么一日间为一个人的缘故就永远舍弃众多百姓，不再护持怜悯我们呢？恳请大王垂念悲愍，不要用头来作布施。’
 
【古文】
 
一万大臣。皆身投地。腹拍王前。唯见哀愍矜恤我等。莫以头施永见弃捐。二万夫人。亦身投地。仰白王言。莫见忘舍。唯垂阴覆。若以头施。我等何怙。五百太子。啼哭王前。我等孩幼。当何所归。愿见愍念。莫以头施。长养我等。得及人伦。
 
【白话】
 
一万名大臣身体都扑到在地上，匍匐在国王前说道：‘唯愿大王悲愍、体恤我们，不要以头布施，把我们永远抛弃。’二万夫人也以身投地，仰面对国王说：‘不要忘记舍弃我们。唯愿大王垂念荫护我们，如果用头来布施，我等还能依靠谁呢？’五百太子也在国王前痛哭着说：‘我们还幼小，以后依靠谁呢？望父王愍念，不要以头布施，抚养我们成长，让我们父子能享天伦之乐。’
 
【古文】
 
于是大王。告诸王民夫人太子。计我从本。受身已来。涉历生死由来长久。若在地狱。一日之中。生而輙 死。弃身无数。经历灰河铁床

沸屎火车炭坑及余地狱。如是等身。烧刺煮炙。弃而复弃。永无福报。
 
【白话】
 
这时国王告诉众王民、夫人、太子说：‘想我从开始受生到现在，长久以来经历生死轮回。如果转生在地狱，一日之中忽生忽死，舍身无数，辗转于灰河、铁床、沸屎、火车、炭坑及其它地狱，这些身体经历被烧、刺、煮、烧烤等酷罚，一次次舍弃生命，永远也没有任何福报；
 
【古文】
 
若在畜生。更相食噉。或人所杀。一身供众口。破坏消烂。亦复无数。空弃此身。亦无福报。或堕饿鬼。火从身出。或为飞轮。来截其头。断而复生。如是无数。如是杀身。亦无福报。若生人间。诤于财色。嗔目怒盛。共相杀害。或兴军对阵。更相斫截。如是杀身。亦复无数。
 
【白话】
 
如果转生在畜牲中则相互残食，有时候被人杀害，身肉成为众人口中的食物，自然破坏消失的也无法计数，白白地舍弃生命，也得不到任何福报；  有时堕入饿鬼界中，则身上冒火，有时候被飞轮截去头颅，断而复生，无法计数，这样遭到杀戮，也依然没有福报；若生在人间，又因争夺财色而互相嗔恨，怒目相向，互相残杀，有时兴兵对阵，互相杀戮，像这样的丧生也是无数。
 
【古文】
 
为贪恚痴。恒杀多身。未曾为福。而舍此命。今我此身。种种不净。

会当捐舍。不能得久。舍此危脆秽恶之头。用贸大利。何得不与。
 
【白话】
 
为了贪嗔痴，常常是丧身无数，但未曾为了福报而舍弃性命。我现在的这个身体不过是种种不净物而已，而且终究会舍弃，不可能长久持有，舍弃这颗脆弱、秽恶的头颅来换取大的利益，为什么不布施呢？
 
【古文】
 
我持此头。施婆罗门。持是功德。誓求佛道。若成佛道功德具足。当以方便度汝等苦。今我施心。垂欲成满。慎莫遮我无上道意。一切诸王臣民夫人太子。闻王语已。默然无言。
 
【白话】
 
我拿这头施与婆罗门，以此功德誓求佛果。倘若能成就佛果，则功德圆满，将用各种方便令你们解脱众苦。如今我布施之心将接近圆满，你们千万不要阻挡我的无上道心。’所有的小王、臣民、夫人、太子听国王说完后，默然无语。
 
【古文】
 
尔时大王。语婆罗门。欲取头者。今正是时。婆罗门言。今王臣民大众围绕。我独一身。力势单弱。不堪此中而斫王头。欲与我者。当至后园。尔时大王。告诸小王太子臣民。汝等若苟爱敬我者。慎勿伤害此婆罗门。
 
【白话】
 
这时国王就对婆罗门说：‘想取我人头现在正是时候。’婆罗门说：

‘如今国王被臣民、大众所围绕，我孤单一人，势力弱小，不敢在这里砍下王头。如果真想给我的话，我俩应去后花园。’这时国王告诉诸位小

王、太子、臣民：‘你们如果真的敬爱我，就决不要伤害这位婆罗门。’
 
【古文】
 
作此语已。共婆罗门入于后园。时婆罗门。又语王言。汝身盛壮。力士之力。若遭斫痛。傥复还悔。取汝头发。坚系在树。尔乃然后。能斫取耳。时王用语。求一壮树。枝叶郁茂坚固。欲系向树长跪。以发系树。语婆罗门。汝斫我头。堕我手中。然后于我手中取去。
 
【白话】
 
说完此话，国王便同婆罗门一起进入后花园。这时婆罗门又对国王说：‘你身体强壮，有力士的力量，如遭受斩头之痛，或许又反悔。应将你的头发牢牢地系在树上，这样做以后我才能斩你的头。’
 
国王接受了他的要求，找到一棵粗壮的大树，此树枝叶茂盛，坚固无比。准备系发，于是向树长跪，以头发系在树上，对婆罗门说：‘你砍下我头，让它落入我的手中，然后从我手中将头取去。
 
【古文】
 
今我以头施汝。持是功德。不求魔梵及天帝释转轮圣王。三界之乐。用求无上正真之道。誓济群生。至涅槃乐。时婆罗门。举手欲斫。树神见此。甚大懊恼。如此之人。云何欲杀。
 
【白话】
 
今天我用头布施给你，以此功德，不求魔王、梵天王以及帝释天、转轮圣王此三界之乐，而是用来求取无上正真之道，决心救济群生到达涅槃乐境。’这时婆罗门举手要砍，树神见此情景，心中十分恼怒：‘这样的好人，为什么还要杀害？’
 
【古文】
 
即以手搏婆罗门耳。其项反向。手脚缭戾。失刀在地。不能动摇。尔时大王。仰语树神。我过去已来。于此树下。曾以九百九十九头。以用布施。今舍此头。便当满千。舍此头已。于檀便具。汝莫遮我无上道心。
 
【白话】
 
于是就用手抓住婆罗门的耳朵，把他的脖子扭向背后，于是婆罗门手脚纷乱，失刀在地，动弹不得。这时国王就对树神说：‘我从过去到现在，于此树下曾布施过九百九十九颗头颅，如今再施舍此头，数量就达到一千，布施此头以后，布施度便究竟圆满。因此，你不要阻挡我的无上道心。’
 
【古文】
 
尔时树神。闻王是语。还使婆罗门平复如故。时婆罗门。便从地起。还更取刀。便斫王头。头堕手中。尔时天地。六反震动。诸天宫殿。摇动不安。各怀恐怖。怪其所以。
 
【白话】
 
树神听了国王这番话，便使婆罗门身体恢复如初。于是婆罗门又从地而起，拿起刀，砍断王头，国王的头颅堕入手中。当时天地六反震动，诸天的宫殿动摇不安，各天神心中恐怖，不知是何原因。
 
【古文】
 
寻见菩萨。为一切故。舍头布施。悉皆来下。感其奇特。悲泪如雨。因共赞言。月光大王。以头布施。于檀波罗蜜 。今已得满。是时音声。

普遍天下。
 
【白话】
 
观察后看见月光菩萨为了一切众生舍头布施。于是都从天而降，被国王的奇特之举所感动，悲泪如雨，一起称赞道：‘月光大王以头布施，布施波罗蜜现已圆满。’这时赞叹的声音遍满天地之间。
 
【古文】
 
彼毗摩羡王。闻此语已。喜踊惊愕。心擗 裂死。时婆罗门。担王头去。诸王臣民夫人太子。已见王头自投于地。同声悲叫。绝而复苏。或有感结吐血死者。或有愕住无所识者。或自剪拔其头发者。或复攫 裂其衣裳者。或有两手攫坏面者。啼哭纵横。宛转于地。
 
【白话】
 
那位毗摩羡王听到这个声音，喜踊惊愕，心裂而死。这时婆罗门拿着国王的头离去，诸小国王、臣民、夫人、太子看见国王的头，纷纷扑倒在地，一齐放声大哭，死去活来。有的悲痛欲，绝吐血而死；有的愣在那里，茫然不知所以；有的自己剪拔自己的头发；有的抓裂自己的衣裳；有的用双手抓坏脸面。哭泣着在地上纵横展转。
 
【古文】
 
时婆罗门。嫌王头臭。即便掷地。脚踏而去。或复有人。语婆罗门。

汝之酷毒。剧甚乃尔。既不中用。何为乃索之乎。
 
【白话】
 
这时婆罗门嫌国王的头臭，就扔在地上，用脚踩踏而去，有的人就对婆罗门说：‘你的残酷毒辣，何以到如此地步！既然此头对你无用，为何还向国王索要呢？’
 
【古文】
 
时婆罗门。进道而去。人见便责。无给食者。饥饿委悴。困切极理。道中有人。因问消息。知毗摩羡王。已复命终。失于所望。懊恼愦愦。

心裂七分。吐血而死。
 
【白话】
 
当婆罗门上路而去之时，人们看见便责骂他，没人施舍食物。他饥饿憔悴，困苦到了极点。在途中遇到他人，便向人打听消息，知道毗摩羡王已经死去，他大失所望，懊恼昏乱，心裂成七分，吐血而死。
 
【古文】
 
毗摩羡王及劳度差。命终皆堕阿鼻泥犁 。其余臣民。思念王恩。感结死者。皆得生天。如是阿难。欲知尔时月光王者。今我身是。毗摩羡王。今波旬是。时劳度差婆罗门者。今调达是。时树神者。今目连是。时大月大臣者。今舍利弗是。当于尔时。不忍见我死。而先我前死。乃至今日。不忍见我入于涅槃。而先灭度。
 
【白话】
 
毗摩羡王及劳度差命终后都堕入阿鼻地狱。其余臣民因感念国王而死的，皆得以生天。如是阿难，要知道当时的月光王，就是如今的我；毗摩羡王就是现在的魔王波旬；当时的劳度差婆罗门，即是现在的提婆达多；当时的树神，就是现在的目犍连；当时的大月大臣，就是现在的舍利弗。当时他不忍看到我死去，就先我而死，以至于今天他不忍见我进入涅槃而先取灭度。”
 
【古文】
 
佛说是已。贤者阿难。及诸弟子。闻佛所说。悲喜交怀。异口同音。咸共嗟叹。如来功德奇特之行。咸皆专修。有得四果者。有发无上正真道意者。皆大欢喜。敬戴奉行。
 
【白话】

佛讲完此本生事后，贤者阿难及众位弟子听佛所说，悲喜交集，异口同音感叹如来的功德，奇妙之行。大众一起专心修行，有的得到四果，有的发起无上正真道心，众人皆大欢喜，恭敬地奉行。
 

 

 

 

  

  

 
## 梨耆弥七子缘品第二十三
 

 
【古文】
 
如是我闻。一时佛在舍卫国祇树给孤独园。尔时波斯匿王。有一大臣。名梨耆 弥。家居大富。生七男儿。为其妻娶。已至于六。残第七子。当为求妇。
 
【白话】
 
如是我闻：一时，佛住在舍卫国祇树给孤独园。那时国王波斯匿有位大臣，名叫梨耆弥。家里非常富有，生了七个儿子，已经为前六个娶了妻子，只剩下第七个儿子，也该为他娶妻了。
 
【古文】
 
自思惟言。吾年衰迈。唯余一儿。为之纳室。要令殊胜。时此长者。有一亲厚婆罗门。来共相见。因议语曰。今我欲为小儿求婚。未能知处。卿自昔来。游行诸国。今欲烦君。为我推觅。若见有女端正贤智。性命相宜。适我子意。乃当求之。
 
【白话】
 
梨耆弥自己心里想着：“我已年迈体衰，只剩这一个儿子要给他娶媳妇，一定要选非常出众的。”那时有位与他亲密的婆罗门前来造访，于是便同他商议说：“现在我想为最小的儿子求婚，还不知向何处去求。你一直以来在各国间游历，现在想麻烦你替我四下寻求。如果发现有女子端庄贤明，且性情、命相适宜，称我儿子的心意，便可为他求娶。”
 
【古文】
 
时婆罗门。即便然可。遍行（看）觅。到特叉尸利国。见有五百童女。群行游戏。采取好花。用作拂饰。此婆罗门。随逐观之。转复前行。当度少水。诸女子辈。皆脱革屣 。中有一女。独而不脱。革屣入水。
 
【白话】
 
婆罗门即刻答应了，便到处查看寻找。有一天到了特叉尸利国，见到五百个少女，在一起行路嬉戏，摘采漂亮的花朵，用作妆饰，这个婆罗门便跟在她们后面观看。她们又往前走，要过一处浅水，那些女子都脱下皮革鞋子，其中独有一个女子没脱，穿着鞋子下到水中。
 
【古文】
 
转复前行。续更有河。众女褰 衣。尔乃入水。唯此一女。独并衣入。前行林间。诸女各各上树采花。时此一女。自不上树。从他索之。得花甚多。

【白话】
 
又往前走，又碰到一条河，其他女子都用手掀起衣衫，方才下水，只有这一女子不掀起衣服下水。往前走到树林子里，那些女子各个上树采花，只有这个女子，自己不上树，向别人索要，也得了很多花。
 
【古文】
 
时婆罗门。问此女言。我有小疑。欲得相问。其女答曰。有疑便问。

婆罗门言。向者诸女。当入水时。尽脱革屣。汝独不脱。有何意故。
 
【白话】
 
婆罗门就问这个女子：“我有少许疑惑，想问一问你。”这个女子回答说：“有什么问题就请问。”婆罗门说：“刚才那些女子下水前，都脱下鞋子，只有你没脱，是什么原因呢？”
 
【古文】
 
时女答言。汝疑何甚。所以作屣。正用护脚。陆地之事。眼有所见。荆棘瓦石。可得避之。水底隐匿。眼所不睹。傥有棘刺及诸毒虫。伤害人脚。是以不脱。
 
【白话】
 
女子回答道：“你怎么这样愚笨呢！做鞋子就是用来保护脚的。在道路行走时，眼睛看得见荆棘瓦石，可以避开它们；而水下是隐蔽的，眼睛看不见，如果有棘刺或各种毒虫，就会伤害人脚，所以我不脱鞋。”
 
【古文】
 
时婆罗门。复更问言。以何事故。并衣入水。时女答言。女人之身。相有好恶。褰衣入水。为人所见。相好则可。不好嗤笑。以是事故。而不褰之。时婆罗门。复更问言。以何缘故。独不上树。
 
【白话】
 
婆罗门又问道：“为什么你穿着衣服下到河里？”女子答道：“女人的身体，形象有好有丑。掀起衣服下水，被别人看见，长得好也罢了，长得不好便被嘲笑，因为这样我没有掀衣服。”婆罗门又问：“是什么原因，唯独你不上树？”
 
【古文】
 
女便答言。若当上树。树枝傥折。危害人身。以是事故。而不上耳。此女即是波斯匿王弟。昙摩诃羡女也。羡昔因罪逃奔彼国。便于其土。

安家纳娶。而生斯女。字毗舍离。
 
【白话】
 
女子便回答道：“如要上树，树枝可能折断会危害人的身体，因为这个原因所以我不上树。”这女子便是波斯匿王的弟弟昙摩诃羡的女儿。昙摩诃羡过去因获罪而逃亡到这个国家，便在那里安家娶妻，生下了这个女子，名毗舍离。
 
【古文】
 
时婆罗门。闻女所说。知必贤能。而问女言。汝父母在不。女答曰在。遂逐到门。求共相见。女入白父。外有婆罗门。欲见大人。时昙摩诃羡便出见之。
 
【白话】
 
婆罗门听了这女子所说的话，知道她一定贤惠有才能，便问她道： “你父母在吗？”女子回答说在。于是便跟着到她家门口，请求与她父母相见。女子进屋对其父亲说：“门外有个婆罗门，想见父亲。”昙摩诃羡便出去同他相见。
 
【古文】
 
问讯已竟。而语之言。向者女子。是君女不。答言是也。为有主未。答言未也。婆罗门言。舍卫国中。有一大臣。字梨耆弥。君识之不。答言旧识。
 
【白话】
 
相互问讯后，婆罗门对他说：“刚才这个女子，是你的女儿吧？”答道：“是的。”“找了夫家吗？”答道：“没有。”婆罗门说：“舍卫国中有一大臣，叫梨耆弥，您认识他吧？”答道：“过去认识。”
 
【古文】
 
婆罗门言。是梨耆弥。最下小儿端正聪明。欲求君女共为婚姻。可得尔不。昙摩诃羡言。彼是豪姓。本与匹偶。苟其欲得。情在无违。已蒙许可。便共克日。
 
婆罗门说：“这个梨耆弥，最小的儿子端正聪明，想与你的女儿结为夫妻，这样可以吗？”昙摩诃羡说：“他家是豪族种姓，本来就与之门当户对，如果他愿意求婚，情理上我不会拒绝。”得到他的许可后，便一起商定婚期。
 
【古文】
 
尔时有伴。往舍卫国。时婆罗门。即作书疏 与梨耆弥。陈说事状。长者闻已。办具娉物车马骑乘。往特叉尸利国。渐近欲到。先遣使往。

时昙摩诃羡善加敬待。即设宾会。以女妻之。
 
【白话】
 
那时刚好有个同伴前往舍卫国，婆罗门便写下书信，陈述这件事情的经过，让他带与梨耆弥。长者得知情况后，便备办娉礼、车马，前来特叉尸利国。快要抵达时，先令使者前往。昙摩诃羡妥善恭敬地接待，便安排宾客宴会，把女儿许配他家。
 
【古文】

诸事毕竟。当还舍卫。时此女母。于众人前。嘱其女言。自今已后。

常着好衣。恒食美饭。日日照镜。莫令断绝。女即长跪。奉受教敕。
 
【白话】
 
所有事情圆满后，就要回舍卫国了，那时这个女子的母亲在众人前嘱咐女儿说：“从今以后，要常穿好衣服，常吃可口的饭菜，天天照镜子，不要中断。”女子就跪在地上，奉受母亲的教导。
 
【古文】
 
梨耆弥闻。阴用为恨。人生一世。苦乐无定。好衣饮食。如何得常。恒照明镜。斯亦非理。虽有此念。难不问之。客主相辞。于是别去。大小徒侣进引归国。
 
【白话】
 
梨耆弥听到后，暗自恼怒：“人生一世，苦乐没有定数，好衣美食，怎么能恒常享用呢？常照镜子，这也不合道理。”虽然心中有这个念头，却不好开口责问她。客主相互辞别，于是便动身离开，大大小小的仆从伴侣，一同上路回国。
 
【古文】
 
于道中间。有一客舍。四面垂轩。极为清凉。其先到者在下休息。儿妇后至。启白公言。此不可住。速出向外。公不违之。出向露处。左右数人。不肯出去。
 
【白话】
 
在半路上有个客店，四面都有长廊，极为清凉，那些先到的仆从便在客店里休息。儿媳妇后到，便对公公启请说：“这里不能住，赴紧到外

面去。”公公不反对她的建议就来到露天处，侍从中有几个人却不肯出去。
 
【古文】
 
时有象马。身体瘙痒。以身揩 柱。屋即崩坏。镇杀下人。时梨耆弥。作是念言。我今脱死由是儿妇。敬遇之心。倍益隆厚。即便驾乘。

进路而归。
 
【白话】
 
这时有些象马，因身体瘙痒，就用身子在廊柱上揩擦，房舍就倒塌下来，压死了屋下的人。梨耆弥心中想道：“我今天死里逃生，多亏了这个儿媳妇。”于是敬重感念她的心情，更加浓厚。又立即驾乘车马，上路回国。
 
【古文】
 
到一大涧。草茂水美。众人息驾。侧涧而住。儿妇后到。便语之言。住此不快。速出岸上。即用其言。远涧休息。须臾之间。便有云起。震雷降雨。滂沛 而下。溢涧流来。时梨耆弥。复重念曰。吾等今日。再脱于死。由此儿妇。得全身命。
 
【白话】
 
遇到一大水沟，草叶茂盛，水质清美。众人停下车马，在水沟旁驻留歇息。儿媳后到，便对他们说：“住在这里不好，快出来到高地上去。” 大家便听她的话，远离水沟休息。转眼之间，阴云四起，雷声大作，大雨倾盆而下，大水充满山涧奔流而来。梨耆弥又暗想：“我们今日再度死里逃生，得以保全性命，全仗了这位儿媳。”
 
【古文】
 
复敕严驾。涉道进前。既达本国。中表亲里。悉来庆问。长者欣悦。即设供具。共相娱乐。终竟一日。宾客既罢。是时长者。召诸儿妇。而告之曰。吾今年高。厌众事务。家居器物。欲有付托。卿等诸人。谁能为我知藏执钥。
 
【白话】
 
又命令手下备好车马，上路前行。回到本国后，亲戚邻居都来庆贺问询。这位长者非常高兴，摆下酒宴一起吃喝娱乐，整整玩了一天。宾客告辞后，这位长者把各儿媳叫来，对她们说：“我现在年纪大了，对日常事务已感到厌倦，家宅器物，想托付他人管理。你们中有谁能为我管理仓库，掌管钥匙？”
 
【古文】
 
六大儿妇尽辞不堪。其第七者。自言能任。于时长者。以诸藏钥。悉以付之。既已受命。勤谨不懈。朝夕早起。洒扫堂舍。炊蒸已竟。先饭公姑及诸男女。后饭奴婢僮仆。
 
【白话】
 
六个大儿媳妇都推脱说不行，只有第七个儿媳妇，自荐能胜任，于是长者就把各个仓库的钥匙都交给她。小儿媳受命后，勤劳谨慎不敢懈怠，每天早早起床，打扫庭院房间，饭菜做好后，先让公公婆婆和儿女们吃，再让奴婢僮仆吃。
 
【古文】
 
使人各各分处赴趣作业。然后自食。以是为常。公见忠恪不与凡同。怪前母嘱而不用之。便问之曰。汝前来时。被母教敕。好衣美食。日照明镜。其事云何。卿可说之。
 
【白话】
 
安排众人各自去做自己的事情，然后自己才吃饭，常时如此。公公见她忠厚勤勉不同一般人，就对她不依从临行前母亲的嘱咐感到奇怪，便问她道：“你来的时候，被母亲教导说，穿好衣吃美食，天天照镜子。

说的是什么意思？请你给我解释一下。”
 
【古文】
 
儿妇长跪。具答事状。我母所约。着好衣者。体上大衣。教使爱护。恒令净洁。时间客会。可得鲜妙。所敕美食。非谓甘肥。教使晚饭。饥虚得食。粗细尽美。
 
【白话】
 
儿媳妇跪在地上，详细地回答事情因由：“我母亲嘱咐我穿好衣服，是让我爱护身上的衣着，经常保持干净整洁，偶然有客人见面，还是能够清洁漂亮。告诫我吃美食，不是指甘美的饭菜，而是让我吃晚一点，肚子饿了吃东西，好的差的都会很可口。
 
【古文】
 
其明镜者。非铜铁镜。教令早起勤洒扫内外。整端床席。务令净洁。我母所嘱。其事如是。时公闻之。知有妙才。情存待遇。甚倍于前。家中众物。悉以委之。欢喜泰然。无复忧虑。
 
【白话】
 
至于所谓的明镜，不是指铜铁做的镜子，而是教导我要早早起床，屋里屋外精勤打扫收拾，令床铺整齐，务必让一切整洁干净。我母亲嘱咐我的，就是这些。”公公听了，知道她很有妙才，对她的信任恭敬，更甚于前。家中的各种东西，尽数委托给她，欢欢喜喜养尊处优，再无忧虑。
 
【古文】
 
时有群雁。飞入海渚 。食噉粳米。食之既饱。衔 穟 翔来。当王宫上失堕殿前。诸人见之。取用奉王。王见奇好。必中作药。敕使留种。莫得弃散。付与诸臣各令植之。时梨耆弥亦得少许。持至于家。教令种之。儿妇奉取。驱率奴仆。调和畦田。于中下种。后生滋茂。大获子实。诸人种者。消息 失度。悉皆不生。
 
【白话】
 
那时有一群大雁飞到海岛上啄吃粳米，吃饱后，衔着稻穗飞过来，飞到王宫上时，稻穗刚好掉落在宫殿前面。众人看到后，就拿起来献给国王。国王见它奇妙，一定能够作药物用，便告令留下种植，不得丢弃散失。交给各位大臣，让他们分别种植。那时梨耆弥也得到一点儿，拿到家里，让他们去播种。儿媳妇拿过来，带领指挥奴仆，整理田地，在田里播下种子，长得分外茂盛，收获颇丰。其他人种的管理失调，都没有长出来。
 
【古文】
 
时王夫人。欻得笃疾 。召问诸医治病所由。中有医言。当须海渚粳米作食。食之尔乃可差。王自忆念。昔得其种。付人垦植。今当推校为有为无。
 
【白话】
 
国王的夫人一天忽然得了重病，便召来众医会诊病因。其中有位医生说：“应该用海岛上的粳米，做饭给她吃，病才可以痊愈。”国王心里回想：“以前得到过梗米种子，吩咐给人去耕种，今天要找一找，看他们还有没有。”
 
【古文】
 
即召诸臣。而问之言。前敕种稻。为或熟不。今日急须用治困患。诸臣各各自说本末。或云不生。或云鼠噉。时梨耆弥归家问曰。前种稻米。为获实不。欲得与王治夫人疾。
 
【白话】
 
即刻召集众臣问道：“我先前令你们种的稻子，成熟了没有？现在急须粳米来疗治疾病。”各臣子纷纷陈述前因后果，有的说不能生长，有的说被老鼠吃掉了。梨耆弥回到家里，问道：“以前种的稻米有收获吗？现要把它献给国王，治疗夫人的疾病。”
 
【古文】
 
儿妇答言。家内丰多。若用作药。足周一国。不但济一人也。时梨耆弥。即送与王。寻用作食。以与夫人。夫人食已。病得除愈。王甚欢喜。大与赏赐。
 
【白话】
 
儿媳妇回答道：“家里有很多，如用来作药，不仅够一人使用，足够供给整个国家人用。”梨耆弥立即把粳米献给国王。马上用来做饭给夫人，夫人吃后病得痊愈，国王非常高兴，给他很多赏赐。
 
【古文】
 
时特叉尸利舍卫二国。共相嫌隙。常不和顺。时特叉尸利王。欲试舍卫有贤智不。遣一使者至舍卫国送牸 马二匹。而是母子。形状毛色。

一类无异。能别识者实为大善。
 
【白话】
 
那时特叉尸利和舍卫之间相互有矛盾仇怨，经常不和睦。特叉尸利国王想试探一下舍卫国有没有贤智之人，便派一位使者到舍卫国，送上是母子关系的两匹雌马，形状和毛色完全一样没有任何差别，声称如果有人能够辨别母马子马的话，就实在太好了。
 
【古文】
 
王及群臣。不能分别。时梨耆弥。从宫归家。儿妇问言。有何消息。公即答言。如向所见。儿妇白言。此事易知。何足为忧。但取好草。并头而与。其是母者。推草与之。其是子者。抴搏食之。
 
【白话】
 
结果国王和群臣都不能分别，那时梨耆弥从宫里回家，儿媳妇问道：

“有什么事呢？”公公便把宫里看到的事情告诉她。儿媳妇说道：“这件事很简单，有什么值得担忧呢？只要拿一些上等的草料，令两马并头喂草给它们，其中是母马的会把草推让给子马，是子马的会抢过来吃。”
 
【古文】
 
时梨耆弥寻往白王。王如其语。以草试之。果如其策。母子区别。即语使者。斯是马母。彼是其驹。时使答言。审如来语。无有差错。王大欢喜。倍加爵赏。
 
【白话】
 
梨耆弥立刻去告诉国王。王按他所说，拿草来试验，果然如他所说的方法，母马和子马被区别开来。便对使者说：“这匹是母马，那匹是它的小驹。”使者答道：“正如你回复的，没有差错。”国王非常高兴，加倍地封赏了梨耆弥。
 
【古文】
 
时彼来使。还归本国。具白诸理。时特叉尸利王。便遣使。送二蛇。

粗细长短相似如一。能别雄雌者。斯亦大善。
 
【白话】
 
那个使者回到本国，详细地报告了事情经过。特叉尸利国王又派遣使者送来了两条蛇，粗细长短一模一样，声称如果有能分别其雌雄的人，也非常好。
 
【古文】
 
波斯匿王。及诸群臣。无能识者。时梨耆弥。归问儿妇。此复云何。儿妇答言。以一端细氎。敷置于地。取此二蛇。用着氎上。若是雌者。静然不动。其是雄者。搔扰不宁。
 
【白话】
 
波斯匿王和他的群臣没有能识别的。梨耆弥就回去问儿媳：“这该怎么办？”儿媳告诉他：“用一段细棉布铺在地上，把这两条蛇放在布上。

如果是雌的则安静安住着不动，如果是雄的则骚动不安。
 
【古文】
 
何以知之。女之为性。爱着细滑。得软生染。不欲动摇。男子性刚。转侧不安。以此推之。可足知矣。长者闻已。即往白王。王从其计。寻时试之。果如所言。了了识别。告彼使曰。是雄是雌。使寻报曰。审尔不虚。王甚庆悦。大赐财宝。
 
【白话】
 
凭什么知道的呢？母之本性喜爱接触细滑之物，接触到柔软的东西就生贪，不想动了；男子性情刚毅，反而辗转不安。以此推断，便足以知道了。”长者听后，便去告诉国王。国王依照他的计策，马上来试验，果然如他所说，分别得清清楚楚。便告诉那个使者，哪条是雄的、哪条是雌的。使者立刻回复说：“你说的真实不虚！”国王非常高兴，赐给梨耆弥很多财宝。
 
【古文】
 
时彼国王。复送一木。长满一丈。根杪 正等。无有节目刀斧之迹。

而语之曰。若能别识此木上下。亦大快善。甚不可量。
 
【白话】
 
特叉尸利王又送来一根木头，足有一丈长，木的两端一样粗细，也没有枝节刀斧的痕迹。又对他说：“如果能识别这根树木的上下，也非常好，简直不可思议。”
 
【古文】
 
王及诸臣。无能识者。时梨耆弥。复问儿妇。儿妇答曰。此事易耳。但取其木。用着水中。根自沉没。头浮在上。长者闻已。复往白王。王用其语。而便试之。果如其计。沉浮各殊。
 
【白话】
 
波斯匿王和各位大臣没有能分别的。梨耆弥又去问儿媳，儿媳答道：

“这事简单。只须把那根木头放到水中，根部就会沉下去，树梢则会浮在上面。”长者听后，又去告诉国王。王依他所说，试了一下，果然如他说的，沉浮有别。
 
【古文】
 
语彼使言。浮者是头。沈处是根。时使答言。信如所论。王益欢喜。重与赏赐。彼使还国。具白因缘。其王闻之。心用信伏。更遣使命。兼献珍宝。因复语曰。大王国中。实有贤达。自今以后。当修义好。
 
【白话】
 
便对那个使者说：“浮着的是树梢，沉下去的那头是根部。”使者回答说：“确实如你所说。”国王更加高兴，重重地赏赐梨耆弥。那使者回国后，详细地说了事情经过。其国王听后，心中非常信服，再次派遣使者，并献上珍宝，而对他说：“大王国内确实有贤达之人，从今以后两国应当和睦相处。”
 
【古文】
 
波斯匿王。情倍踊跃。召梨耆弥。而问之曰。顷来诸事。卿何由知。梨耆弥言。非臣所达。是臣儿妇之智辩耳。国王闻已。深加欣敬。拜其儿妇。用为王妹。
 
【白话】
 
波斯匿王更加喜不自禁，召来梨耆弥问道：“近来发生的那些事，你是如何知道的？”梨耆弥说：“不是我所了达的，是我儿媳的机智才辩啊。” 国王听后，深感欣慰敬重，于是拜他的儿媳为王妹。
 
【古文】
 
复经少时。儿妇怀妊。日月已满。生三十二卵。其一卵中。出一男儿。形体颜貌。端严挺特。年遂长大。勇健无双。一人之力。敌于千夫。

父母敬念。合国敬畏。后为纳娶。各已备毕。纯是国中豪贤之女。
 
【白话】
 
没有多久，儿媳怀了孕，时日满后，生下三十二卵，每个卵中生出一个男孩，长相端正，身体强壮。年龄逐渐长大，勇猛强健无双，一人之力可抵千人，父母非常喜爱，举国敬畏。后来又为他们娶妻纳妇，全都是国中豪富贤智家的女子。
 
【古文】
 
时毗舍离。信心开解。请佛及僧于舍供养。佛为说法。合家眷属。得须陀洹。唯末小儿。末获道迹。时乘白象。欲出游戏。门外有壍 。既深且广。于其壍上。有大木桥。时此少年。适到桥宕。尔时复有辅相之子乘车外来。桥中相逢。各恃豪姓。不相开避。
 
【白话】
 
这时毗舍离信心开解，把佛及众僧请到家里供养，佛为他们宣讲佛法，全家眷属均得须陀洹果，只有最小的儿子没有得道。一天他乘坐白象，想出城去游玩。城门外有道壕沟，又深又宽，壕沟上有座大木桥。此时这个少年刚走到桥洞口，那边又有辅相的儿子，乘车从外面进来，两人在桥中间碰到，都自恃自己出身豪门，双方各不相让。
 
【古文】
 
毗舍离儿。便怀嗔恚。就于象上。低身下向。捉辅相子并其车乘。掷置壍中。身体伤破。百节皆疼。啼哭而归。白其父言。毗舍离儿。横见毁辱。伤我身体。苦痛若斯。
 
【白话】
 
毗舍离的儿子心中愤怒，便从象上低身向下，抓住辅相的儿子，连同他的车子，扔到壕沟中。他被摔得身体伤破，每个关节都疼痛不已，哭喊着回家，对他的父亲说：“毗舍离的儿子无故毁辱我，弄伤了我的身体，让我痛苦成这样子。”
 
【古文】
 
其父闻之。甚用懊恼。恤其子言。彼人力壮。又是国亲。难与争胜。当思密计以报此怨。即以七宝。合为马鞭三十二枚。用好纯刚。作刀著中。三十二人。各遗一枚。而语之言。汝等年少。体性自嬉。故作此鞭。

而用相赠。幸可纳之。恒捉在手。诸人欢庆。便为受之。
 
【白话】
 
他的父亲听后非常恼恨，安慰他的儿子说：“那人力气大，又是国王的亲戚，很难与他争胜，得想个密计来报这个仇。”便用七宝制做了三十二支马鞭，用上好纯钢作的刀放置鞭内，三十二人每人送一支鞭，且对他们说：“你们年纪轻，喜欢玩耍，特意做了鞭子赠送给你们，希望你们能够收下，经常拿着。”众人兴高采烈地收下了。
 
【古文】
 
是时国法。见王之时。礼不带刀。于是辅相。已见纳受而常秉执。便向国王。深谮 谗之。云毗舍离。三十二人。年盛力壮。一人敌千。

今怀异计。谋欲害王。王虽闻之。情犹未信。
 
【白话】
 
当时的国法，拜见国王的时候，按规矩不准带刀。于是这位辅相见他们收下鞭子并一直带在身边，便向国王进谗言诬陷他们：“毗舍离的三十二个儿子，年盛力壮，一人可敌千人，现在他们心怀不轨，想谋害国王。”国王虽然听了他的话，心里依然不信。
 
【古文】
 
复更白王。事审不虚。现有证验。各作利刀。置马鞭中。以此推之。事足明矣。王即索看。果如所言。王意便信。谓必为然。选择力士。安在宫内。一一召唤。于里杀之。以三十二头。盛着一函。系缚封印。送与其妹。
 
【白话】
 
辅相又对国王说：“这事经过调查一点不假，现有证据。他们都造了利刀，藏于马鞭中，由此看来，事情已经很明白了。”国王即刻拿他们的鞭子来看，果然如他所说，国王便相信了，认为一定如此。便选了力士，藏在宫中，把毗舍离的儿子一一召进宫来，在宫里杀掉。然后再把三十二个人头放在一个盒子中，用绳子系好，封上印，送给他的王妹。
 
【古文】
 
当于是日。其毗舍离。请佛及僧。就家供养。见王送函。谓为致供。来相助办。便欲开看。世尊告曰。且住勿解。须待食竟。食饮已讫。便命令坐。为其说法。此身无常苦空无我。生多危惧。不得久立。众恼缠缚。辛酸难计。恩爱别离。互相悲恋。唐困身识。于道无益。
 
【白话】
 
就在这天，毗舍离请了佛及僧众到家中供养。见国王送来一盒东西，以为是带来供品，来帮助她成办此事，便想打开来看。世尊对她说：“暂且停止，不要打开，须等到吃过饭后。”
 
吃完饭后，佛便令她坐下，为她宣讲佛法：“此身无常，苦空无我，活着便有很多危难恐惧，不能长久存活，各种苦恼缠身，辛酸之事难以

计量，恩爱别离，互相悲泣留恋，毫无意义地令身心受苦，于修道无益。
 
【古文】
 
唯有智者。能解此要。时毗舍离。霍然情悟。得阿那含道。欢喜合掌。白世尊言。唯垂矜愍。见赐四愿。
 
【白话】
 
只有有智慧的人，才能理解脱此关要法。”这时毗舍离豁然醒悟，证得阿那含果，心中欢喜，合掌对世尊说：“请您慈悲，让我发四个愿。
 
【古文】
 
一者诸病比丘。给足汤药。随病饮食。二者看病比丘。亦给其食。三者远来比丘。先供养之。四者远行比丘。给办粮饷。所以者何。诸病比丘。由无汤药好饮食故。其病难差。或复没命。
 
【白话】
 
一是所有生病比丘，我都供给他们足够的汤药，并依照其病调理饮食；二是看护病人的比丘，我也供其食物；三是远道而来的比丘，我先供养他们；四是要远行的比丘，我为他们备办粮食花费。为什么要这么做呢？那些得病的比丘，如果没有汤药、好的饮食，他们的病就难以治好，或许会死去；
 
【古文】
 
瞻病比丘。由无食故。当舍乞食。早晚无时。病人所须。或能差错。违心恚怒。病则难愈。以是之故。当施其食。时有他方远来比丘。初到异土。未有知识。若行乞食。或值恶狗。或逢弊人。傥能嗔恚。伤损毁辱。以是之故。当先与食。远去比丘。当须伴侣。由无粮饷。或不逮伴。

道路遐 险。多诸毒兽。设当独涉或致危难。我以是故。当供给之。
 
【白话】
 
看护病人的比丘，因没有食物，需要离开病人出去乞食，早晚不定，病人所需的东西，或许会出现差错，如果违背心意，病人就容易发怒，病就难以痊愈，因此，要施舍给他们食物；那些从别处远道而来的比丘，初到一个新地方，没有熟人，如去乞食，也许会碰上恶狗或遇到坏人，或许会发怒，伤害、侮辱他们，因此要首先给他们食物；
 
要出门远行的比丘，需要伴侣，因没有粮食路费，也许找不到同伴。而道远路险，又有很多毒蛇猛兽，假使他单独行路，恐怕会招致危难，我因为这个原因，要供给他们。”
 
【古文】
 
尔时世尊闻毗舍离求此四愿。赞言。善哉善哉。如汝所愿。其德弘大。供佛无异。即与众僧。还到祇桓。世尊去后。开函视之。三十二头。悉在函内。由爱断故。不至懊恼。但作是念。痛哉悲矣。人生有死。不得长久。驱驰五道。何若乃尔。
 
【白话】
 
那时世尊听毗舍离请求这样四个愿望，就称赞道：“善哉善哉，如你所发的大愿，功德弘大，与供佛没有差别。”世尊便同僧众返回到祇桓精舍。
 
世尊离去后，毗舍离打开盒子一看，三十二个儿子的头都在盒子里。由于她的贪爱已断，并没有生起懊恼，只是说道：“痛哉悲哉，人有生就有死，不能长久，在五道中奔波，为何这般痛苦！”
 
【古文】
 
三十二儿。妇家亲族。闻此事理。极怀嗔恚。咸共唱言。大王无道。抂杀善人。共合兵马。欲为报仇。军众云集。围绕王宫。时王恐怖。退向佛所。诸人闻之。即引军马。往围祇桓。
 
【白话】
 
三十二个儿媳妇家的亲戚族人，听到这件事后，满怀愤恨怒火，大家一起高呼：“大王无道，枉杀好人。”一起纠集兵马，准备为他们报仇。军众云集，团团围住王宫。这时国王非常恐惧害怕，退到佛的住处。众人知道后，便引领兵马围住祇桓精舍。
 
【古文】
 
尔时阿难。闻波斯匿王。杀毗舍离三十二子。妇家宗党。欲为报仇。长跪合掌。白世尊言。有何因缘。三十二儿。为王所杀。世尊告曰。毗舍离子。三十二人。不但今日为王所杀。三十二人一时顿死。汝今善听。

持之在心。当为汝说。
 
【白话】
 
那时阿难听说波斯匿王杀了毗舍离三十二个儿子，儿媳家亲戚族人要为他们报仇。便长跪合掌，对世尊说道：“是什么因果报应，她的三十二个儿子被国王杀掉了呢？”
 
世尊告诉他说：“毗舍离的三十二子，不只是今日被王所杀，同时死掉，过去世也如此。你现在好好听着，记在心间，我为你宣说。”
 
【古文】
 
阿难曰诺。佛告阿难。乃往过去久远世时。此三十二人。共为亲友。相与言议。盗他一牛。彼时国中。有一老母。无有子息。单穷困厄。时诸偷儿。往诣其舍。欲共杀牛。老母欢喜。为办薪水煮熟之具。
 
【白话】
 
阿难答：“是的。”佛便对阿难讲：“过去久远劫之前，这三十二人同是亲戚朋友，互相商量着，偷了别人一头牛。那时国中有一位老妇人，没有子孙，孤独穷困。这些小偷来到她的屋里，准备一道杀牛。老妇人很高兴，替他们准备了柴、水及煮肉用的器具。
 
【古文】
 
临当下刀时牛跪乞命。诸人意盛。必欲杀之。牛便设誓。汝今杀我。将来之世。我不置汝。正使得道。犹不相放。立誓已竟。便为所杀。诸人烧煮。竞共噉之。老母因次。亦得饱满。欣悦而言。由来安客。今日最善。
 
【白话】
 
临下刀杀牛时，牛跪下来求生。众人意味正浓，一定要杀掉它。牛便发了誓：‘你们今天杀了我，将来转世后，我不会放过你们，即使你们得了道，我也不会放过你们。’立完誓后，便被他们杀了。大家烧水煮牛肉，一起抢着吃，老妇因此也吃得饱饱的，高兴地说：‘以往我招待的客人中，今天你们是最好的。’”
 
【古文】
 
佛告阿难。尔时牛者。今波斯匿王是。尔时盗牛人者。今毗舍离三十二子是。尔时老母者。今毗舍离是。由此果报。五百世中。常为所杀。乃至于今。彼时老母。由助喜故。五百世中。常为作母。极为懊恼。今值我时。始获道证。
 
【白话】
 
佛告诉阿难说：“那时的牛，就是今天的波斯匿王；那时偷牛的人，就是今天毗舍离的三十二个儿子；那时的老妇人，就是今天的毗舍离。因此而来的因果报应，五百世中，三十二人常被杀掉，直到今天。
 
那时的老妇人，由于高兴相助的原因，五百世中，一直做他们的母亲，非常懊丧苦恼。现在正好值遇我出世，才获得了道果。”
 
【古文】
 
阿难合掌。重白佛言。复修何福。豪富猛健。佛告阿难。乃往过去迦叶佛时。有一老母。信敬三宝。其家大富。合集众香。以油和之。欲往涂塔。于其中路。逢三十二人。因而劝之。我欲以油涂塔。可相助佐。

当得福德。世世所生。端正多力。
 
【白话】
 
阿难合掌，又对佛说：“他们又修了什么福，这辈子豪贵富裕，勇猛强健？”佛告诉阿难：“是在过去迦叶佛的时候，有位老妇人，信仰敬重三宝。她家里非常富有，收集了种种香料，用油和在一起，准备去涂在佛塔上。在半路上，碰到三十二个人，便劝导他们：‘我准备用油涂佛塔，你们来一起帮忙，会得到福德，世世出生后，都会长得端正力大。’
 
【古文】
 
时三十二人。欢喜共去。涂塔已竟。各作是言。由是老母故。令我等得种于福业。愿所生处。尊荣富贵。恒为我母。我等为子。常莫相离。见佛闻法。疾得道果。老母喜悦。便许可之。从是已来。五百世中。恒生尊贵。尔时老母。今毗舍离是。尔时三十二人。今三十二子是。
 
【白话】
 
这三十二人高高兴兴地一同去，涂完佛塔后，各自说了这样的话：

‘因这位老母的缘故，让我们得以种下福业，愿我们不论生在何处都尊荣富贵，愿她常做我们的母亲，我们常做她的儿子，永不分离，见佛闻法，很快得到正果。’老妇人很高兴，便同意了。故从那时以来，五百世中，一直出生尊贵。那时的老妇人，就是今天的毗舍离；那时的三十二人，就是今天她的三十二个儿子。”
 
【古文】
 
时诸军众。闻佛所说。恚心便息。而作是言。大王所刑。非造为之。此人自种。今受其报。由杀一牛。犹尚如是。波斯匿王。是我曹主。云何怀恶。而欲危害。
 
【白话】
 
这时那些军兵听了佛说的话，愤恨的心情便平息下来，大家纷纷说道：“大王施的惩罚，不是无端而为的，是这些人自己种下的恶果使他们遭受今天的报应。只因杀了一头牛，尚且有这种报应。波斯匿正是我们的君主，为什么要心怀恶念，准备危害他呢？”
 
【古文】
 
即除器仗。自投王前。求哀请过。王亦释然。不问其罪。尔时世尊因为四众。广说诸法。善业应修。恶行应离。敷演分别四谛妙法。众会闻者皆得道证。受持佛教。欢喜奉行。
 
【白话】
 
众人便放下武器，自行跪拜在国王面前，请求哀怜治罪 。国王也松了一口气，不再究问他们的罪过。这时世尊以此为四众广说各种法要，善业应修，恶行应离，阐释辨别四谛妙法。闻法大众都得证道果。受持佛的教言，欢喜奉行。
 

 

  

 

 
## 大劫宾宁缘品第二十四
 

 
【古文】
 
如是我闻。一时佛在舍卫国祇树给孤独园。尔时国王名波斯匿。于时南方有国。名为金地。其王字劫宾宁。王有太子。名摩诃劫宾宁。其父崩背。太子嗣位。体性聪明。大力勇健。所统国土。三万六千。兵众殷炽。无能敌者。威风远振。莫不摧伏。然与中土。不相交通。
 
【白话】
 
如是我闻：一时，佛住在舍卫国祇树给孤独园。当时的国王名为波斯匿。在南方有一个名为金地的国家，国王叫劫宾宁。国王有位太子，名叫大劫宾宁。父亲去世后，太子继承了王位。他生性聪明，力大勇猛，统领三万六千小国。兵力十分强大，没有敌手，威风远扬无不摧伏。但与中土没有往来。
 
【古文】
 
后有商客。往到金地。以四端 细氎 。奉上彼王。王纳受已。问商客言。此物甚好。为出何处。商客答曰。出于中国。王复问言。其中国者。号字云何。商客启曰。名罗悦祇。又名舍卫。其数众多。不能具宣。
 
【白话】
 
后来有客商到达金地国，将四端精细柔软的棉布献给国王。国王收下后，问客商道：“这东西很好，是哪里出产的？”客商回答：“产于中土。”国王又问：“中土的国名是什么？”客商启禀道：“有的叫罗阅祇，有的叫舍卫，数目很多，难以一一细说。”
 
【古文】
 
复问言。中国诸王。以何等故。不来献我。商客启曰。各自霸土。威名相齐。以是之故。不来奉耳。王自思惟。今我力势。能总威摄一切天下。何缘诸王。不来承贡。今当加威令彼率伏。复问商客。中国诸王。

何者最大。商主白言。舍卫国王。为最第一。
 
【白话】
 
国王又问：“那些中土的国王，为什么不来向我朝贡？”客商答道：

“大家各自称霸一方，威势名望都差不多，因此不来承事供养。”国王心想：“以我现在的势力，能够完全威慑天下所有国家，为何这些国王不来承事纳贡呢？看来需要施压，令他们都臣服于我。”于是又问客商：“中土众王中，哪个最大？”客商答道：“舍卫国王最大。”
 
【古文】
 
尔时金地王。即便遣使。诣舍卫国。持书示教。其理委备。告语其王波斯匿言。我之威风。遍阎浮提。卿为所恃。断绝使命。今故遣使共卿相闻。卿若卧时。闻我声者。寻应起坐。若坐闻者。寻时应立。若食闻声。应即吐哺。若沐闻声。寻即握发 。若住时闻。应即相趣。却后七日。与我相见。设不如是。吾当兴兵破汝国界。
 
【白话】
 
金地王便派遣使臣到舍卫国，使臣拿着国书进行训示，道理讲得十足，对波斯匿王说：“我的威风周遍整个阎浮提！你自恃有所依靠，竟敢不来通使、听命，现在我特意派遣使臣来告知你！你如果躺着，听到我的声音要马上坐起来；如果坐着，要马上站起来；如果在吃东西，要立刻吐出嘴里食物；如果在洗头，要立刻拧干头发；如果站着时，听到我的声音应马上动身过来！限你七天之后与我相见。如果不这样，我就要发兵攻破你的国土。”
 
【古文】
 
波斯匿闻深用惊惶。即往诣佛。具白斯事。佛告王言。王还语使云。我上更有大王。王奉佛教。告彼使言。世有圣王。近在此间。卿可到边。

传汝王命。使即时往诣于祇桓。
 
【白话】
 
波斯匿王听后十分恐慌，便去拜见佛陀，详细讲述了这件事。佛对波斯匿王说：“你回去向来使讲：‘我不是最大的，还有更大的国王。”波斯匿王遵循佛的教言，回去对来使说：“世上有位更大的圣王，近在此处。

你可以到他那里，传达你们国王的命令。”使臣即刻前往祇桓精舍。
 
【古文】
 
于时世尊自变其形。作转轮王。令目连作典兵臣。七宝侍从。皆悉备有。又化祇桓。令作宝城。绕（城四）边。有七重壍 。其间皆有七宝行树杂色莲花。不可称计。光明晃晃。照然赫发。城中宫殿。亦是众宝。王在殿上。尊严可畏。
 
【白话】
 
这时世尊将自身变成转轮圣王，令目犍连变做典兵大臣，轮王七宝、侍从全都具足。又把祇桓精舍变做宝城，有七重壕沟围绕城池四边，其间均有不计其数的七宝行树、各色莲花，光明晃耀朗然照射。城中宫殿同样是众宝所成，转轮圣王坐在大殿上威严无比，令人敬畏。
 
【古文】
 
于是彼使。前入化城。既睹大王。情甚惊悚。自念我君。无状招祸。然不得已。以书示之。化王得书。蹋着脚下。告彼使言。吾为大王。临统四域。汝王顽迷。敢见违拒。汝速还国。致宣吾教。信至之日。驰奔来觐。卧闻当起。坐闻应立。立闻吾令便当涉道。克期七日。不得稽迟。

敢违期制。罪在不请。使受教竟。还诣本国。具以闻见。白金地王。
 
【白话】
 
使臣进入化城之中目睹大王后，十分惊恐，心想我王真是无缘无故招惹祸端。但迫不得已，只得把国书交上去。化王拿到国书后踏在脚下，对使臣说：“我是大王，统领四方。你们国王顽固执迷，竟敢违抗我。你速速回国，传我的话：令信到达之日，马上赶来朝见！躺着闻令，要立即坐起；坐着闻令，要立即站起；站着闻令，须即刻起程！以七日为限，不得延误。若胆敢违背此令，罪在不赦！”使臣领命后，回到本国，将见闻到的事详细地告诉金地王。
 
【古文】
 
王承斯问。深自咎责。合率所领诸小王辈。严办车马。欲朝大王。然有所疑。未便即路。先遣一使白大王言。臣所总秉。三万六千王。为当都去。将半去耶。大王还报听半留住。但将半来。时金地王将万八千小王。同时来到。
 
【白话】
 
金地王接到这个质问，内心深深自责，立刻召集、率领属下的众小王，整备车马准备去朝见大王。但他还有些疑问，未即刻上路，先派遣一使臣问大王说：“我所统领的共有三万六千小王，是都带来朝见，还是只带来一半？”大王回复说：“可以留下一半，只带一半来。”于是金地王便率领一万八千小王同时来到。
 
【古文】
 
既见化王。谒拜毕已。心作是念。大王形貌。虽复胜我。力必不如。化王于时。敕典兵臣。以弓与之。金地国王。手不能胜。化王还取。以指张弓。复持与之。敕令引挽。金地国王殊不能挽。化王复取。而弹扣之。三千世界。皆为震动。
 
【白话】
 
见到变化而成的转轮圣王，众人拜见已毕，金地王心想：“大王在形貌上虽然胜过我，但力量想必不如我吧！”化王立即令典兵臣取弓给他，金地王却无法用手拉开。化王取过来，用手指轻轻就将弓拉开了，又还给他，命令拉弓。金地王一点儿也拉不动。大王又取回来，弹扣弓弦，三千大千世界都为之震动。
 
【古文】
 
次复取箭。弯弓而射。离手之后。化为五发。其诸箭头。各各皆出无数光明。其光明头。皆有莲花。大如车轮。一一花上。各各皆有一转轮王。七宝具足。奋演光明。普照三千大千世界。
 
【白话】
 
接着拿过一支箭，张弓而射，箭离手后化成五支，每个箭头都分别发出无数光芒，每道光芒的顶端都有一朵大如车轮的莲花，每朵莲花上都有一位七宝具足的转轮圣王，放射巨大光明普照三千大千世界。
 
【古文】
 
五道众生。莫不蒙赖。诸天境界。见其光明。及闻说法。身心清净。有得道果第二第三道者。有发无上正真道意。复有得住不退地者。人道众生。见佛光明。及闻所说。心生踊跃。其中有得一道二道三道之者。

出家入要得应真者。有发无上正真道意。得不退地。不可称计。
 
【白话】
 
五道众生都由此获益：天人们见到光明及听闻说法后，身心清净，有的获得乃至二果三果的道果，有的发起无上正等正觉心，还有的住于不退地；人道众生见到佛的光明及听闻法义后，心中欢喜激动，其中有的证得一果二果三果，有的出家证得阿罗汉果，有的发起无上正等正觉心，有的住于不退地，人数不可计算；
 
【古文】
 
饿鬼中者见佛光明。及闻所说。皆得饱满。身心清净。无诸热恼。皆生慈心。恭敬于佛。即得解脱。生人天中。畜生中者。见佛光明。贪欲嗔毒。皆得消除。痴心朦冥。寻得醒悟。皆悉欢喜。信敬于佛。即得解脱。生人天中。地狱中者。见佛光明。寒则熅暖。热则清凉。苦痛之处。即得休息。身心踊跃。慈敬于佛。即得解脱。生天人中。
 
【白话】
 
饿鬼道众生见到佛的光明及听闻法义后，皆得到饱满，身心清净，没有各种烦恼，都生起慈悲心，并由于恭敬佛陀而立即获得解脱，转生人天善趣；畜生道众生见到佛的光明，贪欲、嗔毒皆得以消除，愚昧痴心也立刻醒悟，全都心生欢喜信敬佛陀，由此立即获得解脱，转生人天善道；地狱道众生见到佛的光明，受寒者得到温暖，受热者得到清凉，各种苦痛都即刻得以止息，身心无比激动，敬爱佛陀，由此立即获得解脱转生人天善道。
 
【古文】
 
尔时摩诃劫宾宁王。金地诸王。见斯变已。其心信伏。远尘离垢得法眼净。万八千王。一时皆然。须臾之顷。佛摄神力。还复本形。诸比丘僧。前后围绕。金地王众。求索出家。佛即听许。须发自堕。袈裟在体。思惟妙法。尽得阿罗汉果。
 
【白话】
 
当时大劫宾宁王和众小国王见到这番变化，心悦诚服，远离尘垢获得法眼净，一万八千小王同时都这样。须臾之间佛收摄神通力，恢复本来形象，众比丘僧前后围绕。金地王等人恳求出家，佛当即开许，于是他们须发自落，袈裟披身，进而思惟妙法，全都证得阿罗汉果。
 
【古文】
 
阿难白佛。此金地王。宿种何行。生在豪尊。功德巍巍。遭值佛世。逮成无漏。佛告阿难。众生由行受其果报。乃往过去。有迦叶佛。般涅槃后。有一长者。为起塔庙。造作堂阁。四供养具。岁月渐久。而塔崩落。床褥衣食。亦复断绝。其主长者。有子比丘。便行劝化人民之类。各令减割用治斯塔。又设饮食床卧之具。诸人同心。咸共供承。因发誓

愿。当来之世。富贵长寿遭值佛世。闻法获证。行报无遗。皆令果成。
 
【白话】
 
阿难问佛：“这个金地王过去种了什么功德，而能生在富豪尊贵之家，具有巍巍功德，又值佛出世得成无漏道果？”佛告诉阿难：“众生都是由于各自的行业而感受相应的果报。以前有一位迦叶佛出世，他涅槃后有一位长者为其建造塔庙，并修建殿堂楼阁，具备四事供养。时间一长，佛塔坍塌，床褥衣食等供养也间断了。那位主事的长者有个儿子是位比丘，他由此周游各地劝化民众，让他们节衣缩食来修理这座佛塔，又施设饮食床褥等各种资具。众人齐心协力，一起供养承事，由此还发下誓愿：‘希望来世能富贵长寿，并能值佛出世，听闻佛法，得证圣果。’业报不爽无有遗漏，如今其果皆已成熟。”
 
【古文】
 
佛告阿难。尔时长者子比丘者。今金地王摩诃劫宾宁是。其诸人民受道化者。今万八千诸王是也。佛说是法。众会闻者。逮得道证。发心不退。受持至教。欢喜奉行。
 
【白话】
 
佛告诉阿难：“当时的长者子比丘，就是如今的金地王大劫宾宁；那些接受正法劝化的民众，就是如今的一万八千小王。”佛宣说此法时，与会听众皆获得道果，发心不退，受持如来至真教法。欢喜奉行。
 

## 微妙比丘尼缘品第二十五
 

 
【古文】
 
闻如是。一时佛在舍卫国祇陀精舍。波斯匿王崩背之后。太子琉璃。摄政为王。暴虐无道。驱逐醉象。蹋杀人民。不可称计。时诸贵姓妇女。见其如是。心用摧悴。不乐于俗。即共出家。为比丘尼。国中人民。见诸女人。或是释种。或是王种。尊贵端正。国中第一。悉舍诸欲。出家为道。凡五百人。莫不叹美。竞共供养。
 
【白话】
 
如是我闻：一时，佛住在舍卫国祇陀精舍。波斯匿王去世后，其太子琉璃摄政为王，暴虐无道。驱逐醉象，践踏杀害无数的人民。当时众多贵姓妇女看到国王如此残暴，心中伤感，对世俗生活感到厌倦，就一起出家做了比丘尼。国中人民见诸妇女，或是释迦族中的人，或是国王种族中的人，其尊贵和容貌端正均为国中的佼佼者，却全都抛弃世俗的各种妙欲，出家修道，共五百人。众人无不感叹赞美，竞相供养。
 
【古文】
 
诸比丘尼。自相谓言。吾等今者。虽名出家。未服法药。消淫怒痴。宁可共诣偷兰难陀比丘尼所。咨受经法。冀获所晓。即往其所。作礼问讯。各自陈言。我等虽复为道。未获甘露。愿见开悟。
 
【白话】
 
多位比丘尼互相议论：“如今我们虽然在名义上出家为尼，但却没有服用法药以消除淫、怒、痴，所以应该一起到偷兰难陀比丘尼那里询问经法，希望获得克制烦恼的办法。”于是众人一起前往她的住所，作礼问讯，各自说道：“我等虽然出家求道，却没有获得像甘露一样的妙法，愿得到您的开示教诫。”
 
【古文】
 
时偷兰难陀。心自念言。我今当教令其反戒。吾摄衣钵。不亦快乎。即语之曰。汝等尊贵大姓。田业七宝。象马奴婢。所须不乏。何为舍之。受持禁戒。作比丘尼。辛苦如是。不如还家。夫妇男女。共相娱乐。恣意布施。可荣一世。诸比丘尼。闻说是语。心用惘然。即各涕泣。舍之而去。
 
【白话】
 
当时偷兰难陀比丘尼心中暗想：“我应该劝她们舍戒还俗，以便我一人占有衣钵，不亦乐乎！”因此说道：“你们都是出生在尊贵种族中，田产、七宝、大象、马匹、奴婢，要什么有什么，为什么要舍弃这些来受持佛门禁戒、出家为比丘尼呢？像这样辛苦倒不如返回家中，过着夫妻男女快乐的生活，随心所欲地布施，从而享受一生的荣耀。”众位比丘尼听到这些话，心里茫然，涕泪悲泣，就离开了她。
 
【古文】
 
复至微妙比丘尼所。前为作礼。问讯如法。即各启曰。我等在家。习俗迷久。今虽出家。心意荡逸。情欲烦炽。不能自解。愿见怜愍。为我说法。开释罪盖。尔时微妙。即告之曰。汝于三世。欲问何等。诸比丘尼言。去来且置。愿说现在。解我疑结。
 
【白话】
 
她们又来到微妙比丘尼的住所，上前行礼、如法问讯。各自说道：

“我们在家世俗习气迷恋已久，如今虽然出家，但仍不免心意散乱，情欲、烦恼炽燃，不能自解，希望得到怜悯，为我们开示经法，从而脱离罪业烦恼。”微妙比丘尼对她们说：“你们想问过去世、现在世，还是将来世呢？”诸位比丘尼说：“过去未来暂且不谈，但愿宣说现世众患，以解开我们的疑结。”
 
【古文】
 
微妙告曰。夫淫欲者。譬如盛火烧于山泽。蔓延滋甚。所伤弥广。人坐淫欲。更相贼害。日月滋长。致堕三涂。无有出期。夫乐家者。贪于合会恩爱荣乐因缘。生老病死离别。县官之恼。转相哭恋。伤坏肝心。

绝而复稣。在家深固。心意缠缚。甚于牢狱。
 
【白话】
 
微妙比丘尼告诉道：“淫欲就好像大火烧于山野，到处猛烈蔓延滋长，伤害的东西相当多。人因为贪著淫欲，更是相互残害。日日滋生，以至堕入三恶趣，无有出期。那些喜欢家室者，由于贪恋合会、恩爱荣乐，从而感受生老病死、爱别离，官吏的恼乱，反复地哭泣贪恋，以至伤坏心肝，死去活来。在家贪恋深固，心意缠绵，比身陷牢狱更可怕。
 
【古文】
 
我本生于梵志之家。我父尊贵。国之第一。尔时有梵志子。聪明智慧。闻我端正。即遣媒礼。娉我为妇。遂成室家。后生子息。夫家父母。转复终亡。我时妊身。而语夫言。今我有身。秽污不净。日月向满。傥有危顿。当还我家见我父母。夫即言善。
 
【白话】
 
我本生长在一个婆罗门家，我父亲地位尊贵，国中第一。当时有位婆罗门家的子弟，聪明智慧，听说我相貌端正，就派媒人送来聘礼，娶我为他的妻子，于是成立家庭，后来又生儿育女。接着我丈夫的父母相继去世，当时我正有孕在身，对丈夫说：‘如今我有孕在身，污秽不净，并且产期就要到了，或许有危险，应当回到娘家见我父母。’丈夫同意了我的要求。
 
【古文】
 
遂便遣归。至于道半。身体转痛。止一树下。时夫别卧。我时夜生。污露大出。毒蛇闻臭。即来杀夫。我时夜唤数反无声。天转向晓。我自力起。往牵夫手。知被毒蛇。身体肿烂。支节解散。我时见此。即便闷绝。尔时大儿。见父母 死。失声号叫。我闻儿声。即时还苏。便取大儿。担着颈上。小者抱之。涕泣进路。道复旷险。绝无人民。
 
【白话】
 
于是便遣归家里，在半途中身体疼痛，到一大树下休息，当时我的丈夫在别处躺着。在半夜生产的时候，流出很多污秽物。毒蛇闻到后就爬过来，咬死了我的丈夫。当时我呼唤数声，亦无反应，天破晓后我用力爬过去拉我丈夫的手，才知他已被毒蛇咬死，身体肿烂，支节解散。我见此情景，立刻昏死过去。我的大儿子见父亲已死，失声哭叫，听到儿子的哭声，我才苏醒过来，便把大儿背在肩上，抱着小儿，涕泣着上路。道路险恶，无有人烟。
 
【古文】
 
至于中路。有一大河。既深且广。即留大儿。着于河边。先担小儿。度着彼岸。还迎大者。儿遥见我。即来入水水便漂去。我寻追之。力不能救。浮没而去。我时即还。欲趣小儿。狼已噉讫。但见其血流离在地。

我复断绝。良久乃稣。遂进前路。
 
【白话】
 
在半路中遇到一条大河，又深又广。我就把大儿搁在河边，先抱小儿渡到对岸，回来再接大儿子。大儿从远处见我回来，就走进水中，不料竟被水漂走了。我立即追逐大儿子，然却非我力所能救，眼见他随水沉浮而去。我只得返回，想到小儿身边，不料已被狼吃尽，只见流血满地，我又一次昏厥过去，很久才苏醒过来。只能继续向前行走。
 
【古文】
 
逢一梵志。是父亲友。即问我言。汝从何来。困悴乃尔。我即具以所受苦毒之事告之。尔时梵志。怜我孤苦。相对涕哭。我问梵志。父母亲里。尽平安不。梵志即答我言。汝家大小。近日失火。一时死尽。我时闻之。即复闷绝。良久乃稣。梵志怜我。将我归家。供给无乏。看视如子。
 
【白话】
 
遇到一婆罗门，他是我父亲的朋友。他问我从哪里来，为何如此困顿憔悴。我便将所经历的各种苦难告诉他。当时婆罗门怜悯我如此孤苦无依，便与我相对痛哭起来。我问婆罗门：‘我的父母、亲戚邻居，都很平安吗？’婆罗门答道：‘你父母全家老小，近日失火时已全部死去。’ 一听之下，我又昏厥过去，很久才苏醒过来。婆罗门怜悯我，把我领到他的家里，供给衣食，视我如子。
 
【古文】
 
时余梵志。见我端正。求我为妇。即相可适。共为室家。我复妊身。日月已满。时夫出外。他舍饮酒。日暮来归。我时欲产。独闭在内。时产未竟。梵志打门大唤。无人往开。梵志嗔恚。破门来入。即见挝打。我如事说。梵志遂怒。即取儿杀。以酥熬煎。逼我使食。我甚愁恼。不忍食之。复见挝打。食儿之后。心中酸结。自惟薄福。乃值斯人。
 
【白话】
 
当时另一个婆罗门看见我相貌端正，想娶我为妇，于是便同意嫁给他，共同组成家庭。我又一次怀孕，产期已满，丈夫到他人家喝酒，天黑才回来。我当时正欲生产，单独一人关在屋内，还未完全生出，婆罗门在外边打门大叫，见无人开门，他就大怒破门而入。就被殴打，我如实解释，他更加发怒，立即杀害刚出生的孩子，用酥油煎熬，逼我食用。我愁恼万分，不忍心吃，又被殴打。没办法吃完孩子后，心中酸楚，心想自己福薄，才遇到这种人。
 
【古文】
 
即便亡去。至波罗奈。在于城外。树下坐息。时彼国中。有长者子。适初丧妇。乃于城外园中埋之。恋慕其妇。日往出城。塚上涕哭。彼时见我。即问我言。汝是何人。独坐道边。我如事说。复语我言。今欲与汝入彼园观。宁可尔不。我便可之。遂为夫妇。经历数日。时长者子。

得疾不救。奄忽寿终。
 
【白话】
 
因此逃去，来到波罗奈，在城外的一棵树下休息。当时那个国中有一个长者的儿子刚刚丧妇，埋在城外的园中。由于慕恋他的妻子，天天出城到坟边哭泣。当时见到我，便问我说：‘你是什么人，为什么独自坐在道边？’我将所发生的事如实告诉他，他又对我说：‘现在想和你到园中游观，你同意吗？’我答应了他，于是二人结成夫妻。经过数日长者的儿子患病，无药可救，很快地死去了。
 
【古文】
 
时彼国法若其生时。有所爱重。临葬之日。并埋塚中。我虽见埋。命故未绝。时有群贼。来开其塚。尔时贼帅。见我端正。即用为妇。数旬之中。复出劫盗。为主所觉。即断其头。贼下徒众。即将死尸。而来还我。便共埋之。如国俗法。以我并埋。时在塚中。经乎三日。诸狼豺狗。复来开塚。欲噉死人。我复得出。
 
【白话】
 
当时那个国家法律规定，若主人生前有什么爱重的，在他死后就要一并合葬。我虽被埋，性命仍在。当时一群盗贼开掘坟墓，其首领见我相貌端正，就娶我为妇。不料在几十天内再次偷盗时被主人发觉，即被砍头。其属下将死尸送回，大家便一起将其埋葬，按照该国习俗，把我一并埋入坟中。经过三日，豺狼野狗等刨开坟墓，想吃死尸，我又一次得以重见天日。
 
【古文】
 
重自克责。宿有何殃。旬日之间。遇斯罪害。死而复生。当何所奉得全余命。即自念言。我昔常闻。释氏之子。弃家学道。道成号佛。达知去来。宁可往诣。身心自归。即便径往。驰趣祇洹。遥见如来。如树花茂。星中之月。
 
【白话】
 
于是我深深自责，从前造了什么罪孽，使我短短时日内遭遇如此苦难，死而复生？我应该依赖什么才能保全余生呢？转念又想：‘我从前常闻，释迦太子弃家学道，成道后尊称佛陀，通晓过去未来。我应前去身心皈依。’于是直奔祇洹精舍，远远看见如来，如树丛中盛开的鲜花，像繁星中的皓月。
 
【古文】
 
尔时世尊。以无漏三达 。察我应度。而来迎我。我时形露。无用自蔽。即便坐地。以手覆乳。佛告阿难。汝持衣往覆彼女人。我时得衣。即便稽首世尊足下。具陈罪厄。愿见垂愍。听我为道。佛告阿难。将此女人。付瞿昙弥。令授戒法。
 
【白话】
 
当时世尊以无漏三达智，观察到我应得度，因而前来迎接我。当时我身体裸露，没有用来遮体的衣服，就坐在地上，以双手覆乳。佛告阿难：‘你拿衣服给那个女人披上！’我穿上衣服，便稽首世尊双足，陈述自己所遭受的种种苦难，唯愿世尊垂怜哀悯，允许我出家修道。佛告诉阿难：‘把这个女人托付给憍昙弥，并为她传授比丘尼戒。’
 
【古文】
 
时大爱道。即便受我作比丘尼。即为我说四谛之要。苦空非身。我闻是法。克心精进。自致应真。达知去来。今我见世。所受勤苦。其可具陈。如宿所造。毫分不差。
 
【白话】
 
大爱道比丘尼就接受我作比丘尼，还为我讲授苦集灭道四谛的要义以及苦空无我之理。我听闻这些微妙法义后，调伏自心，精进修持，获得了阿罗汉果位，了知过去未来。我现世中，所承受的种种痛苦很难一一陈述。如所造宿业那样，分毫不差。”
 
【古文】
 
时诸比丘尼。重复启曰宿有何咎。而获斯殃。唯愿说之。微妙答曰。汝等善听。乃往过世。有一长者。财富无数。无有子息。更取小妇。虽小家女。端正少双。夫甚爱念。遂便有身。十月已满。生一男儿。夫妇敬重。视之无厌。
 
【白话】
 
当时诸位比丘尼又问：“您前世犯下什么过错，以至遭受这样的灾祸？恳请解说。”微妙比丘尼回答道：“你们好好地听。在过去世有一位长者，虽然财富无数，却无子嗣。他便娶了一位小妾，虽是平常人家女子，但相貌端正，世所少有。因此丈夫很爱恋她，于是怀有身孕，十个月后生下一个男孩。夫妇二人十分喜爱，视之无厌。
 
【古文】
 
大妇自念。我虽贵族。现无子息可以继嗣。今此小儿。若其长大。当领门户。田财诸物。尽当摄持。我唐勤苦。积聚财产。不得自在。妒心即生。不如早杀。内计已定即取铁针。刺儿顖 上。令没不现。儿渐稍病。旬日之间。遂便命终。
 
【白话】
 
此时长者正妻心中暗想：‘我虽出身贵族，然无子嗣可以继承，这个小孩若长大成人，一定会继承门户，到时田产财物都将归他所有。而我徒然勤苦，积聚财产，最后却不得自在享用。’因此心怀嫉妒，不如趁早将他杀死。定下计谋后，就拿铁针扎入小孩顶门上，铁针完全没入，不让人发现。结果小孩渐渐生病，数日内就死了。
 
【古文】
 
小妇懊恼。气绝复苏。疑是大妇妒杀我子。即问大妇。汝之无状。怨杀我子。大妇即时。自咒誓曰。若杀汝子。使我世世夫为毒蛇所杀。有儿子者。水漂狼噉。身现生埋。自噉其子。父母大小。失火而死。何为谤我。何为谤我。当于尔时。谓无罪福反报之殃。前所咒誓。今悉受之。无相代者。欲知尔时大妇者。则我身是。
 
【白话】
 
小妾伤心悲痛地死去活来，怀疑是正妻心怀嫉妒而杀了她的儿子，就问正妻：‘你为什么无缘无故心生怨恨，杀害我的孩子？’正妻立刻赌咒发誓：‘我如果杀了你的孩子，就让我生生世世丈夫被毒蛇咬死，如有儿子，就被大水冲走、恶狼吞食，而我将被活埋，自食其子，父母大小皆被大火烧死。为什么如此冤枉我！为什么如此冤枉我！’那时我以为没有什么因果报应。曾经的赌咒发誓，如今全都应验了，没有谁可以代替。

应知当时那个长者的正妻，就是现在的我。”
 
【古文】
 
诸比丘尼。重复问曰。复有何庆。得睹如来。就迎之耶。得在道堂免于生死。微妙答曰。昔波罗奈国。有大山。名曰仙山。其中恒有辟支佛声闻外道神仙。无有空缺。彼时缘觉。入城乞食。有长者妇。见之欢喜。即供养之。缘觉食已。飞升虚空。身出水火。坐卧空中。妇时见之。

即发愿言。使我世世得道如是。
 
【白话】
 
诸位比丘尼又问道：“那您又是以什么善缘得见如来，并亲自迎接，度你入佛门，从而免于生死之苦呢？”微妙比丘尼回答道：“以前波罗奈国有一座大山，名叫仙山，山中经常住着辟支佛、声闻、外道、神仙，没有空缺的时候。当时一位缘觉进城乞食，有一位长者妇见到他很欢喜，就供养他。缘觉进餐后就飞升虚空，身出水火、在空中或坐或卧。当时妇人见后，就发下誓言，愿我后世也能获得这样的道法。
 
【古文】
 
尔时妇者。则我身是。缘是之故。得见如来。心意开解。成罗汉道。今日我身。虽得罗汉。恒热铁针。从顶上入。于足下出。昼夜患此。无复竟已。殃祸如是。无有朽败。
 
【白话】
 
当时的妇人就是现在的我。由于这个缘故才能得见如来，并且心意开解，获得阿罗汉果。今日我虽然修成阿罗汉果，恒时有热铁针从我的头顶刺入，从足下穿出，我昼夜感受此苦，没有尽头。罪业的灾祸就是这样不可毁坏。”
 
【古文】
 
尔时五百贵姓比丘尼。闻说是法。心意悚然。观欲之本。犹如炽火。贪欲之心。永不复生。在家之苦。甚于牢狱。诸垢消尽。一时入定。成罗汉道。各共齐心。白微妙曰。我等缠绵系着淫欲。不能自拔。今蒙仁恩。得度生死。
 
【白话】
 
当时五百贵姓比丘尼听她说法后，心生恐惧。她们体察到欲望的根本，犹如炽热的火焰，于是贪欲心不再产生，观在家生活之苦超过牢狱，就这样各种污垢烦恼消失殆尽，一时皆入定中，获得阿罗汉果位。于是她们共同对微妙比丘尼说：“我们众人曾被淫欲牵缠不能自拔，如今承蒙仁者的恩德，得以渡越生死苦海。”
 
【古文】
 
时佛叹曰。快哉微妙。夫为道者。能以法教。转相教成。可谓佛弟子。众会闻说莫不欢喜。稽首奉行。
 
【白话】
 
当时佛陀赞叹说：“太好了，微妙比丘尼！作为修道之人，能以教法辗转教诫他人，方可称为佛弟子。”与会大众闻说后，无不欢喜，恭敬地奉行。
 

  

  
## 设头罗健宁缘品第二十六
 

 
【古文】
 
如是我闻。一时佛在罗阅祇 竹园中。尔时贤者阿难。从座而起。整衣服长跪叉手。前白佛言。阿若憍陈如。伴党五人 。宿有何庆。依何因缘。如来出世。法鼓初震独先得闻。甘露法味特先得尝。唯愿垂哀。

具为解说。
 
【白话】
 
如是我闻：一时，佛住在罗阅祇竹园中。这时贤者阿难从座而起，整理衣服，向前长跪合掌，对佛说：“阿若憍陈如等同道五人，宿世有什么善因、依靠什么因缘，以至如来出世，法鼓初震，唯有他们能先听闻，佛法甘露妙味，唯有他们能先品尝？恳请佛陀垂怜哀悯，详细地为我们解说。”
 
【古文】
 
于时世尊。告阿难言。此五人者。先世之时。先食我肉。致得安隐。是故今日。先得法食。用致解脱。尔时阿难重白佛言。先世食肉。有何因缘。愿具开示。
 
【白话】
 
于是世尊告诉阿难说：“这五个人，前世时就因先吃我的肉而得到安乐，因此今日也能先得法食，而得解脱。”这时阿难又对佛说：“前世吃肉，有什么样的因缘？愿能详细地为我们开示。”
 
【古文】
 
佛告之曰。过去久远。无量无数阿僧祇劫。此阎浮提。有大国王。名曰设头罗健宁。领阎浮提。八万四千国。六万山川。八十亿聚落。二万夫人婇女。王有慈悲。怜念一切。人民之类。靡不蒙赖。
 
【白话】
 
佛便告诉阿难道：过去久远无量无数阿僧祇劫以前，此阎浮提有位大国王，名为设头罗健宁，统领阎浮提八万四千小国、六万山川、八十亿村落，有二万夫人和宫女。国王慈悲善良，怜悯垂念一切众生，他的人民没有不蒙受恩惠的。
 
【古文】
 
尔时国中。有火星现。相师寻见。而白王言。若火星现。当旱不雨经十二年。今有此变。当如之何。王闻是语。甚大忧愁。若有此灾。何得民物。民命不济。无复国土。即合群臣。而共议言。众臣咸曰。当下诸国计现民口。复令算数仓篅 现谷。知定斛斗。十二年中人得几许。王从其议。即时宣令。急敕算之。都计算竟。一切人民。日得一升。犹尚不足。
 
【白话】
 
当时国中有火星出现，相师见后对国王说：“如果火星出现，天将大旱，十二年不下雨。今有此变异相兆，该如何应对？”国王听了这话，非常忧愁哀叹：“如果有这样的灾难，百姓的生计怎么办？如果人民性命不保，国土何存！”随即召集群臣共同商议，众臣都说：“应当下令各国统计现在的人口数量，再让他们统计仓库中现存的谷物，核定有多少斗粮食，看十二年中每人能分得多少。”国王采纳了他们的意见，随即宣布命令，下令迅速测算。计算后得知，所有人在这十二年中每日仅可得到不足一升的粮食。
 
【古文】
 
从是已后。人民饥饿。死亡者众。王自念曰。当设何计济活人民。因与夫人婇女。出游园观。到各休息。王伺众眠寐。即从座起。向四方礼。因立誓言。今此国人。饥羸无食。我舍此身。愿为大鱼。以我身肉。充济一切。即上树端。自投于地。即时命终。于大河中。为化生鱼。其身长大。五百由旬。
 
【白话】
 
从此以后，人民陷入饥饿，死亡者甚多。国王心想：“该想个什么办法，来拯救百姓呢？”一次同夫人、宫女出外游玩，到后各自休息，国王等众人睡熟后，即从座起向四方行礼，立下誓言：“如今这个国家的人民饥饿羸弱无食，我愿舍弃此身体，变作大鱼，用我身上的肉来救济一切。”随即自己爬上树端，从树上跳下，即刻命终，在大河中化生为一条大鱼，其身长达五百由旬。
 
【古文】
 
尔时国中。有木工五人。各赍 斤斧。往至河边。规斫材木。彼鱼见已。即作人语而告之曰。汝等若饥。欲须食者。来取我肉。若复食饱。可赍持去。汝今先食我肉。又得充饱。后成佛时。当以法食济脱汝等。

汝可并告国人大小。有须食者。悉各来取。
 
【白话】
 
这时国中有五个木工各自带着斧子，打算来到河边砍伐树木。大鱼看到后，便用人语告诉他们道：“你们如果饿了，想要吃东西，可来取我的肉，吃饱后还可以带走。你们现在先吃我的肉填饱肚子，日后我成佛时当用法食救度你们。你们可去告诉国中大小民众，有需要食物的都可以来这里取食。”
 
【古文】
 
五人欢喜。寻各斫取。食饱赍归。因以其事具语国人。于是人民。展转相语。遍阎浮提。悉皆来集。啖食其肉。一胁肉尽。即自转身。复取一胁。比复食尽。故处还生。复转身与之。如是翻覆。恒以身肉。给济一切。经十二年。其诸众生。食其肉者。皆生慈心。命终之后。得生天上。
 
【白话】
 
五个木工欢喜雀跃，立刻用斧砍取鱼肉，吃饱后又携带回去。继而把这件事告诉国人，于是人民辗转相告，此事传遍整个阎浮提。全都聚集到河边，吃它的肉。这边胁肉取完后，鱼便自行转身，人们又取另一胁的肉。全部都吃完后，原来地方接着长出肉来，又转身给他们吃。如此翻来覆去，一直以身肉来救济一切众生，历经十二年。凡是吃过那条大鱼的众生，都生起慈心，命终后转生到天界。
 
【古文】
 
阿难。欲知尔时设头罗健宁王者。则我身是。时五人木工。先食我肉者今憍陈如等五比丘是。其诸人民后食肉者。今八万诸天。及诸弟子。得度者是。我于尔时。先以身肉。充彼五人。令得济活。是故今日最初说法。度彼五人。以我法身少分之肉。除彼三毒饥乏之苦。
 
【白话】
 
阿难！要知当时的设头罗健宁王就是现在的我，那时先吃我肉的五木工，就是现在的阿若憍陈如等五比丘，那些后吃肉的所有众生，就是已得度的八万天子及诸弟子。我在那时先以身上的肉给那五人充饥，使他们得以存活，因此我成道后宣说妙法，首先度脱阿若憍陈如等五人，用我法身少许之肉，消除他们贪嗔痴三毒饥乏的痛苦。
 
【古文】
 
贤者阿难及诸会者。闻佛所说。且悲且喜。顶戴奉行。
 
【白话】
 
贤者阿难及在会的众人，闻佛所说，悲喜交加，恭敬地奉行。
 

 
## 阿输迦施土缘品第二十七
 

 
【古文】
 
如是我闻。一时佛在舍卫国祇树给孤独园。尔时世尊。晨与阿难。入城乞食。见群小儿于道中戏。各聚地土。用作宫舍。及作仓藏财宝五谷。有一小儿。遥见佛来。见佛光相。敬心内发。欢喜踊跃。生布施心。即取仓中名为谷者。即以手探。欲用施佛。身小不逮。语一小儿。我登汝上。以谷布施。小儿欢喜。报言可尔。即蹑肩上。以土奉佛。佛即下钵。低头受土。受之已讫。授与阿难。语言持此涂污我房。
 
【白话】
 
如是我闻：一时，佛住在舍卫国祇树给孤独园。一天清晨世尊和阿难入城乞食，看见一群小孩在道上嬉戏。他们各自聚拢地上的泥土，堆砌成宫殿、房舍以及仓库等，内藏金银财宝和五谷。其中有一个小孩远远望见佛走过来，见到佛的相好光明，恭敬之心油然而生，欢喜踊跃，生起供养心。于是取出“仓库”中叫做“谷”的东西，捧于手中，想用此物供养佛陀。由于他个子太小够不到，便对另一个小孩说：“我登在你的肩上，用谷来供养佛。”那小孩也十分欢喜，回答说可以。于是便登上他的肩头，把称为谷的泥土供养佛。佛就放低手中的钵，低头接受所供养的土。接受后又交给阿难说：“拿这些泥土涂抹我的房屋。”
 
【古文】
 
乞食既得。还诣祇桓。阿难以土。涂佛房地。齐污一边。其土便尽。污已。整衣服。具以白佛。佛告阿难。向者小儿。欢喜施土。土足涂污佛房一边。缘斯功德。我般涅槃百岁之后。当作国王。字阿输迦 。其次小儿。当作大臣。共领阎浮提一切国土。兴显三宝。广设供养。分布舍利。遍阎浮提。当为我起八万四千塔。
 
【白话】
 
乞食满足，回到祇桓精舍。阿难便用泥土涂抹佛的房屋，整齐地涂抹了一面墙壁，这些泥土便已用完。涂抹后他整理好衣服，把具体情况向佛禀告。佛对阿难说：“刚才那个小孩欢喜施土，足够涂抹我住所的一面墙。以此功德，我涅槃百年以后，他将转生成为国王，名为阿输迦，而另一个小孩会转生作他的大臣。他们共同统领阎浮提的一切国土，兴盛显扬三宝，广设供养，分布舍利遍及整个阎浮提，将为我建造八万四千座佛塔。”
 

 
【古文】
 
阿难欢喜。重白佛言。如来先昔。造何功德。而乃有此多塔之报。佛告阿难。专心善听。过去久远阿僧祇劫。有大国王。名波塞奇。典阎浮提八万四千国。时世有佛。名曰弗沙。波塞奇王。与诸臣民。供养于佛及比丘僧。四事供养。敬慕无量。
 
【白话】
 
阿难听后欢喜地又问佛道：“如来过去世修何功德，以至有八万四千座佛塔的果报呢？”佛回答道：“阿难，你专心好好听！在过去久远阿僧祇劫以前有位大国王，名为波塞奇，掌管阎浮提八万四千个国家。当时有佛住世名为弗沙，波塞奇王和所有臣民，对佛及比丘僧四事供养，无比地敬重仰慕。
 
【古文】
 
尔时其王。心自念言。今此大国。人民之类。常得见佛。礼拜供养。其余小国。各处边僻人民之类。无由修福。就当图画佛之形像。布与诸国。咸令供养。作是念已。即召画师。敕使图画。时诸画师。来至佛边。看佛相好。欲得画之。适画一处。忘失余处。重更观看。复次下手。忘一画一。不能使成。时弗沙佛。调和众彩。手自为画。以为模法。画立一像。
 
【白话】
 
那时国王心想：‘如今在这个大国中，所有的人民都可以常见到佛，礼拜供养。但在偏僻地方的各个小国，人民没有这样的修福机会。应该画出佛的形像，分布到每一个国家，让各国人民均可礼拜供养。’他有了这个想法后，立即召来画师，命令他们为佛画像。于是画师们来到佛旁，看到佛相好庄严，就想把佛画出来。但刚画好一处，便忘了其他处，又重新观看，再次动笔，仍然画一处忘一处，因此佛像无法画成。这时弗沙佛亲自调和各种颜料，亲手作画，以此作了第一幅佛像为样本令画师们学习。
 
【古文】
 
于是画师。乃能图画都尽八万四千之像。极令净妙。端正如佛。布与诸国。一国与一。又作告下。敕令人民办具花香以用供养。诸国王臣民。得如来像。欢喜敬奉。如视佛身。
 
【白话】
 
于是画师们便能够照着画出了八万四千幅佛像，每一幅都惟妙惟肖，像真佛一样清净微妙，端正无比。然后波塞奇王把佛像分布给各个国家，每国都得到一张。波塞奇王又发告令，各国臣民须备花香加以供养。各国臣民得到如来画像后，欢喜无比，虔诚恭敬供养，如同对待真佛一样。
 
【古文】
 
如是阿难。波塞奇王。今我身是。缘于彼世画八万四千如来之像。布与诸国令人供养。缘是功德。世世受福。天上人中。恒为帝主。所受生处。端正殊妙。三十二相。八十种好。缘是功德。自致成佛。涅槃之后。当复得此八万四千诸塔果报。贤者阿难。及诸会者。闻佛所说。欢喜奉行。
 
【白话】
 
如是阿难，波塞奇王就是现在的我。由于在那一世中画了八万四千幅如来画像，分布给诸国让他们供奉，由于这份功德，世世受福，天上人间常做帝王。每一世受生，都端正殊胜微妙，具有三十二相、八十种随好。由于这些功德，以至成就佛道。涅槃后，又得此八万四千佛塔的果报。”贤者阿难及在场大众闻佛所说，欢喜奉行。
 

 

 
## 七瓶金施缘品第二十八
 

 
【古文】
 
如是我闻。一时佛在舍卫国祇树给孤独园。尔时诸比丘。各各异国。

随意安居。经九十日。安居 已竟。各诣佛所。咨受圣教。
 
【白话】
 
如是我闻：一时，佛住在舍卫国祇树给孤独园。当时众比丘都在其他国家，随意安居。经过九十天安居圆满后，他们纷纷前往佛处，请问法义，接受佛陀的教诲。
 
【古文】
 
尔时世尊。与诸比丘。隔别经久。慈心愍伤。即举千辐相轮神手。而慰喻之。下意问讯。汝等诸人。住在僻远。饮食供养。得无乏耶。如来功德。世无俦 类。今乃下意。瞻诸比丘。特怀谦敬。
 
【白话】
 
世尊与众比丘分开了很长时间，非常慈爱关怀他们，便伸出千辐轮相的神手安慰他们。并和蔼地问候道：“你们居住在僻远地方，饮食供养

不缺乏吧。”如来的功德世上无与伦比，现今却怀着谦敬之心瞻望众比丘。
 
【古文】
 
阿难见之。甚怪所以。即白佛言。世尊出世。最为殊特。功德智慧。世之希有。今乃下意。慰谕问讯诸比丘众。何其善耶。不审世尊。兴发如是谦卑之言为远近耶。世尊告曰。欲知不乎。明听善思。当为汝说。

奉教善听。
 
【白话】
 
阿难见此情景，感到非常希奇，不知其所以然。于是向佛请问：“世尊出世最为殊胜罕见，功德智慧也是世所希有。如今却如此谦卑问讯众比丘，何其善哉！不知世尊说如此谦卑的话，是从何时开始的？”世尊说道：“你想知道吗？谛听善思，我会为你宣说。”阿难依佛所教认真地听闻。
 
【古文】
 
佛告阿难。过去久远。无数无量不可思议阿僧祇劫。此阎浮提。有一大国。名波罗奈。时有一人。好修家业。意偏爱金。勤力积聚。作役其身。四方治生。所得钱财。尽用买金。因得一瓶。于其舍内。掘地藏之。如是种种。勤身苦体。经积年岁。终不衣食。聚之不休。乃得七瓶。

悉取埋之。
 
【白话】
 
佛对阿难说：“过去久远无数无量不可思议阿僧祇劫以前，此阎浮提有一个大国，名叫波罗奈。当时有一个人勤俭持家，特别喜爱黄金，孜孜不倦地积聚。他不怕劳累身体，到处谋生，所挣得的钱全部用来买金子，积累了一瓶后，在他屋内挖坑埋藏起来。就这样年复一年辛辛苦苦地积攒，节衣缩食，不断地积累，才得到七瓶金子，都埋藏在地下。
 
【古文】
 
其人后时。遇疾命终。由其爱金。转身作一毒蛇之身。还其舍内。守此金瓶。经积年岁。其舍磨灭。无人住止。蛇守金瓶。寿命年岁。已复向尽。舍其身已。爱心不息。复受本形。自以其身。缠诸金瓶。
 
【白话】
 
后来这个人患病死去，由于贪爱金子，转世变为一条毒蛇，返回到他曾经居住的房内，看守那七个金瓶。经过若干年以后，屋舍颓废，无人居住。看守金瓶的毒蛇寿命也到了尽头，死后由于爱金的心不息，所以又投生为蛇，用身体缠绕这些金瓶。
 
【古文】
 
如是展转。经数万岁。最后受身。厌心复生。自计由来。为是金瓶。而受恶形。无有什已。今当用施快福田中。使我世世蒙其福报。思惟计定。往至道边。窜身草中。匿身而看。设有人来。我当语之。
 
【白话】
 
就这样辗转经过了数万年，最后一次受生为蛇时，它对自身萌生了厌恶心。自己想到：长久以来为了金瓶的缘故，而投生为丑恶的身形，没有尽头。如今应该把金子布施给善妙福田，使自己世世感受布施的福报。’思惟决定后就来到路边，窜入草丛中，藏身探头四处张望，如果有人过来，我就告诉他这件事。
 
【古文】
 
尔时毒蛇见有一人顺道而过。蛇便呼之。人闻呼声。左右顾望。不见有人。但闻其声。复道而行。蛇复现形。唤言咄人可来近我。人答蛇言。汝身毒恶。唤我用为。我若近汝。傥为伤害。蛇答人言。我苟怀恶。设汝不来。亦能作害。其人恐惧。往至其所。蛇语人言。吾今此处。有一瓶金。欲用相托供养作福。能为之不。若不为者。我当害汝。其人答蛇。我能为之。
 
【白话】
 
这时毒蛇见到一人恰好顺道而过，蛇便呼唤他。那个人听到呼唤之声，左顾右盼，不见人影，只听到声音，于是又继续向前走。蛇只好从草丛里爬了出来，说道：喂，那个人，到我跟前来。那人回答蛇说：‘你身体有恶毒，叫我干什么？我如果靠近你，或许被你伤害。’蛇答道：‘我如果怀有恶心，即便你不过来，我也能伤害你。’那人感到恐惧，只好来到蛇旁。蛇对那个人说：‘如今我这里有一瓶金子。想托付你帮我供养积福，你能做到吗？如果不做，我就伤害你。’那人就说：‘我能做到。’
 
【古文】
 
时蛇将人。共至金所。出金与之。又告之曰。卿持此金。供养众僧。设食之日。好捻 持一阿翰提来。取我轝去。其人担金。至僧伽蓝。付僧维那。具以上事。向僧说之。云其毒蛇。欲设供养。克作食日。僧受其金为设美饍。作食日至。其人持一小阿翰提。往至蛇所。蛇见其人。心怀欢喜。慰喻问讯。即盘其身。上阿翰提。于是其人。以氎覆上。担向佛图。
 
【白话】
 
这时蛇将那人带到藏金瓶的地方，示出一瓶金给那个人。又对那个人说：‘你拿着这瓶金子供养僧众。设斋那一天，你好好提一个篮子来，把我带过去。’那人担着金子来到寺院，交付给维那师。
 
将上面所发生的事向僧众说明：那条毒蛇想作供养，请定下供斋的日期。僧众接受了这个瓶金，开始筹办美食斋饭。斋会的那天，那个人拿着一个小篮子来到蛇那里。蛇看到那个人如约而至，非常欢喜，安慰问讯他，并爬入篮子里盘起身。于是那个人就用布盖上，担着它向寺院走去。
 
【古文】
 
道逢一人。问担蛇人。汝从何来。体履佳不。其人默然不答彼问。再三问之不出一言。所持毒蛇。即便嗔恚。含毒炽盛。欲杀其人。还自遏折。复自思念。云何此人。不知时宜。他以好意。问讯进止。郑重三问。无一言答。何可痴耶。作是念已。毒心复兴。隆猛内发。复欲害之。临当吐毒。复自思惟。此人为我作福。未有恩报。如是再三。还自奄伏。

此人于我。已有大恩。虽复作罪。事宜忍之。
 
【白话】
 
路上遇到一个人，他问担蛇人：‘你从哪来？身体累不累？’担蛇人默然不答。那个人又再三问询，他仍然一声不吭。毒蛇见此十分恼怒，口中毒液炽盛，想咬死担蛇人，不过它强忍住了。过一会儿又想：‘此人为何如此不通情理，人家好心好意向你问候，郑重再三地问候，你却一声不吭，真是太可恶了。’想到这儿，毒心又萌发，猛烈炽盛，又想再次咬死担蛇人，正要吐毒，心中又想：‘此人为我作功德，我还没有报答他的恩德。’如是反复三次，还是在篮子里未动。它心想：‘这个人对自己有大恩德，虽然他有过失，但还是容忍为好。’
 
【古文】
 
前到空处。蛇语其人。下我着地。穷责极切。嘱诫以法。其人于是。

便自悔责。生谦下心。垂矜一切。蛇重嘱及。莫更尔耶。
 
【白话】
 
当走到前面的空旷处时，蛇对担蛇人说：‘把我放到地上。’然后非常严厉地呵斥那个人，并告诫他应如何做。担蛇人于是心中悔恨自责，

萌生谦逊心，敬重怜悯一切。蛇又反复叮嘱他说：‘再也不要这样做了。’
 
【古文】
 
其人担蛇。至僧伽蓝。着众僧前。于时众僧。食时已到。住街而立。蛇令彼人次第付香。自以信心。视受香者。如是尽底。熟看不移。众僧引街。绕塔周匝。其人捉水。洗众僧手。蛇怀敬意。观洗手人。无有厌心。众僧食讫。重为其蛇。广为说法。蛇倍欢喜。更增施心。将僧维那。到本金所。残金六瓶。尽用施僧。作福已讫。便取命终。由其福德。生忉利天。
 
【白话】
 
那个人担蛇来到寺院里，把蛇放在僧众面前。吃饭时间已到，僧众们排队站立。蛇让那个人依次献香，自己以信心看着那些受香者，就这样一直注视到最后，目不转睛。接着在僧众的带领下转绕佛塔。之后那个人拿水为僧众洗手，蛇怀着无限敬意看着洗手者，无有厌倦心。僧众用食后，又为那条蛇广说佛法，蛇倍加欢喜，更增加了布施心。于是带着维那师到原来藏金子的地方，把剩下的六瓶金子全部布施给僧众。做完这个福德后，蛇便死去了，依靠其福德转生到忉利天。”
 
【古文】
 
佛告阿难。欲知尔时持蛇人者。岂异人乎。则我身是。尔时毒蛇者。今舍利弗是。我乃往日担蛇之时。为蛇见责。惭愧立誓。生谦下心。等视一切。未曾中退。乃至今日。时诸比丘。阿难之等。闻佛所说。欢喜奉行。
 
【白话】
 
佛告诉阿难：“要知道当时的那个担蛇人，并非别人，就是我自己；当时的毒蛇，就是现在的舍利弗。我在往昔担蛇的时候，被蛇责备，惭愧之下立下誓愿：一定要生起谦下之心，平等对待一切众生。此愿从来没有退失，一直到今天。”阿难等众位比丘闻佛所说，欢喜奉行。
 

 
## 差摩现报品第二十九
 

 
【古文】
 
如是我闻。一时佛住罗阅祇竹林精舍。与尊弟子无央数众。尔时国中。有一婆罗门。居贫穷困。乏于钱谷。勤加不懈。衰祸遂甚。方宜理

尽。衣食不供。便行问人。今此世间。作何等行。令人现世蒙赖其福。
 
【白话】
 
如是我闻，一时，佛住在罗阅祇竹林精舍，和无数大弟子在一起。当时国中有一位婆罗门十分贫穷，缺乏钱财粮食，虽然勤奋努力，衰败灾祸却更加严重。该用的方法都用尽了，依然衣食不足。于是他四处向人问：“如今这个世上，做什么事才能使人现世享受福报呢？”
 
【古文】
 
有人答言。汝不知耶。今佛出世。福度众生。祐利一切。无不得度。如来复有四尊弟子。摩诃迦叶。大目犍连。舍利弗。阿那律等斯四贤士。每哀贫乏。常行福利苦厄众生。汝今若能以信敬心。设食供养此诸贤士。

则可现世称汝所愿。
 
【白话】
 
有人回答说：“你不知道吗？如今如来出世，赐福度化众生，护佑利益一切，使其无不得度。如来又有四位大弟子，他们是摩诃迦叶、大目犍连、舍利弗、阿那律这四位贤士，总是怜悯贫穷人，常做福事利益苦难众生。你现在如果能以信敬心，设食供养这些贤士，则可在现世中满你所愿。”
 
【古文】
 
时婆罗门。闻诸人所说如是事已。心怀欢喜。往其国中。遍行自衒 。作役其身。得少财物。担至其家。施设饮食。请诸贤圣。供养一日。克心精勤。望现世报。婆罗门妇。字曰差摩。（此言安隐。）饭僧已讫。诸尊弟子。劝请差摩。受八关斋。受斋已讫。各还精舍。
 
【白话】
 
婆罗门听完众人所说的这种情况后，心中欢喜。于是就到城中，到处叫卖：自己要为人做工，后来靠打工得到少许财物。挑回家后立即置办饮食，迎请众位贤圣，尽心精勤地供养了一天，希望在现世中得到回报。婆罗门的妻子名叫差摩（汉语“安隐”）。僧众用斋已毕，诸位大弟子就劝差摩受八关斋戒。她受斋戒后，他们各自回到精舍。
 
【古文】
 
时瓶沙王。值游林泽还来向城。道见一人。犯王重罪。缚着梁头。竖在道边。见王悲哀。求索少食。王情愍伤。即可当与。正尔别去。时王竟日。忽忘前事。夜卒自念。我以先许彼罪人食。云何欻忘。即时遣人致食往与。举宫内外。无欲往者。
 
【白话】
 
当时瓶沙王去野外游玩回城，途中见到一个犯了王法重罪的人，绑在柱子上，竖在道旁，见到国王时面露悲哀，向王乞求少许吃的东西。国王心怀怜悯伤感，就答应给他一些食物。
 
国王离开回城后一整天忙碌，竟忘了这件事。夜里忽然想到：“我先前许诺给那个犯人食物，怎么竟然忘记了。”于是即派人前去送食物，可是整个宫内宫外，没有一个想去的。
 
【古文】
 
咸作是说。今是夜半。道路恐有猛兽恶鬼罗刹。祸难众多。宁死于此。不能去也。尔时国王。念彼人苦。身心烦恼。极怜愍之。即令国中。

谁能致食。至彼人所。赏金千两。国中人民。无受募者。
 
他们都这样说：“现在是半夜，道路上恐怕有猛兽恶鬼罗刹，充满灾祸险难，宁愿死在这里也不愿去。”这时国王想到那个犯人的痛苦，身心烦恼，十分怜悯他。于是下令：“国中谁能去送食物，就赏金千两。”然而国中没有一个人接受招募。
 
【古文】
 
于时差摩。常闻人说。若世有人。受持八关斋者。众邪恶鬼。毒兽之类。一切恶灾。无能伤害。差摩闻之。便兴此心。我家贫穷。加复受斋。今王所募。欲为我耳。我今当往。受其募直。思惟已定。往应王募。尔时国王。又语差摩。为吾担食。至彼人所。若达来还。吾定当与汝金千两。差摩即时。如敕担往。
 
【白话】
 
差摩常听人说，如果有人受持八关斋戒，所有邪魔恶鬼毒兽等一切灾难都不能伤害。当时差摩听到这个消息，便想：“我家贫穷，现在又在受持八关斋戒，如今国王所招募的人，想来就是我了，我应该前去接受那笔赏金。”思惟已定，就前去接受国王的招募。这时国王对差摩说：“为我给那个犯人送食物，如果送到后平安回来，我一定给你千两黄金。”于是差摩立即依王所命，担食前往。
 
【古文】
 
至心持斋。无有缺失。顺道而行。出城渐远。逢一罗刹。名曰蓝婆。彼鬼是时。生五百子。初生已竟。极怀饥渴。见差摩来。望以为食。然复差摩。持斋无缺。罗刹见之。逆怀怖畏。饥饿所逼。现身从乞所担之食。持少施我。差摩不逆。以少与之。所施虽少。鬼神力故。而用饱满。
 
【白话】
 
她一路上至心守持斋戒，没有半点疏漏。顺道而行，离城渐远。遇到一个名为蓝婆的罗刹。那个罗刹刚刚生了五百个孩子，极度饥渴。看见差摩走来，就想把她作为自己的食物。但由于差摩持斋戒无有缺失的缘故，罗刹反而产生畏怖心。迫于饥饿难耐，便现身向差摩乞讨她所担的食物：“请布施一点给我吧。”差摩没有拒绝，取出少许布施给她。虽然布施的食物很少，但以鬼神力所持故，也足够能吃饱。
 
【古文】
 
于时罗刹。问差摩言。汝字何等。女人答言。我字差摩。罗刹欢喜。语差摩言。今我分身。而得安隐。由卿活命。益我不少。我既蒙活。复闻好字。我所住处。有一釜 金。持以报卿。来时念取。
 
【白话】
 
于是罗刹问差摩道：“你叫什么名字？”女人回答：“我叫差摩。”罗刹心生欢喜，对差摩说：“今天我分娩后能够平安，多亏你救我一命，使我受益颇多。既然蒙你搭救，又听到你吉祥的名字，就用我住所中的一釜金子来报答你，等你回来时记得拿走。”
 
【古文】
 
又复问言。汝欲何至。差摩答言。欲持此食往与彼人。蓝婆又言。我有女妹。在前住止。字阿蓝婆。卿若见之。为吾问讯。云我分身。生五百子。身体安隐。具腾我情。令知消息。
 
【白话】
 
又问道：“你要去什么地方？”差摩回答说：“想担着这些食物给那个犯人送去。”蓝婆又说：“我有一个妹妹，在前面居住，叫阿蓝婆。你如果见到她，替我问候她，说我分娩生了五百个孩子，身体平安。把我的情况转告她，使她知道我的消息。”
 
【古文】
 
差摩如言。顺道而至见阿蓝婆。即出问讯。说其蓝婆。情事委曲。生五百子。皆悉安隐。时阿蓝婆。闻之欢喜。问妇人曰。今汝字何。女人答言。我字差摩。
 
【白话】
 
差摩答应了，顺路而去，见到阿蓝婆，便上前问候，将蓝婆生下五百个孩子并且母子平安的情况详加转告。阿蓝婆听了十分欢喜，问道：

“你叫什么名字？”她回答：“我叫差摩。”
 
【古文】
 
罗刹闻之。亦用欢悦。我姊分身。复得安隐。汝字复好。何其善也。今此住处。有一釜金。我用赐卿。来时念取。又问之曰。汝欲何至。差摩答言。为王担食。至彼人所。
 
【白话】
 
阿蓝婆罗刹听后欢喜地说：“我姐姐得以顺利分娩，你的名字又非常好，这是何等的吉祥啊！现在我住处有一釜金子，我把它送给你，等你回来时记得拿走。”又问道：“你要去什么地方？”差摩回答：“我为国王担食去犯人那里。”
 
【古文】
 
阿蓝婆曰。我有一弟。字分那奇。住在前路。为吾问讯。因腾姊意。即复共辞。顺道而进。到前如意见分那奇。为其二姊。具说意状。云彼大姊。生五百子。身轻安隐。无有不祥。时分那奇。闻其二姊平安消息。用心欢喜。复问差摩。汝字何等。妇人答曰。我字差摩。其鬼答言。汝字安隐。复得传我姊平安消息。倍何快耶。
 
【白话】
 
阿蓝婆说：“我有一个弟弟叫分那奇，住在前面。请你替我问候他，并转告姐姐的情况。”随即相互告辞。差摩顺路而行，来到前面顺利见到分那奇。于是告诉他两个姐姐的具体情况，说他大姐生了五百个孩子，身体安稳，没有不祥的事。这时分那奇听到两个姐姐平安的消息，心中欢喜无限，就问差摩：“你叫什么名字？”妇人回答：“我叫差摩。”那个

鬼讲道：“你的名字很吉祥，又传来我姐姐们平安的消息，让人倍感愉快。”
 
【古文】
 
即语差摩。我此住处。有金一釜。以用遗卿。来时念取。辞别已竟。引路而去。忆识故处。至彼人所。与食已讫。还来本处。取金三釜。持至其家。复于王家。得赏金千两。其家于是。拔贫即富。
 
【白话】
 
又对差摩说：“在我住处有一釜金子，我把它送给你，等你回来时记得拿走。”相互辞别后，上路而去。通过回忆那个地方，最后来到那个犯人前，送给他食物后，沿路返回，并取得三釜金子带到家中。又在国王那里，获得千两赏金，于是其家从此脱贫致富。
 
【古文】
 
国中庶民见（其）家内财宝饶多。各各慕及。乐为营从。来至其家。

承给使令。王闻是人福德如是。即召至宫。拜为大臣。
 
【白话】
 
国中百姓看到他家里财宝非常多，人人羡慕，乐意为其做工，纷纷来到他家听从使唤。国王听说这个婆罗门有如此福德，便召到宫中封为大臣。
 

 
【古文】
 
既蒙王禄。其家又富。信心诚笃。广殖福业。请佛及僧。施设大檀。佛与徒众。悉受其请。饮食已讫。佛为说法。心意开解。成须陀洹。时诸会者阿难之等闻佛所说。欢喜奉行。
 
【白话】
 
其人既享国家俸禄，家里更加富裕，于是信心坚定虔诚，广造福业，迎请佛及僧众，作大布施，佛和众弟子都被请来。饮食完毕，佛为其说法，心意顿时开解，证须陀洹果。这时阿难等众多与会者闻佛所说，欢喜奉行。
 

 

 

  
## 大施抒 海缘品第三十
 

 
【古文】
 
如是我闻。一时佛在罗阅祇耆阇崛山 中。与尊弟子千二百五十人俱。尔时世尊。念须侍者。诸尊弟子。憍 陈如等。各共观察。知佛所念。
 
【白话】
 
如是我闻，一时，佛住在罗阅祇耆阇崛山中，与一千二百五十位大弟子在一起。这时世尊心里想需要一位侍者，众位大弟子像憍陈如等，都作了观察，知道了佛的想法。
 
【古文】
 
时憍陈如从坐而起。偏袒右肩。合掌长跪白佛。贪得侍近。捉衣持钵。唯愿垂愍。赐教听许。佛告之曰。汝年老迈。自须给侍。何忍使汝复见供事。时憍陈如知佛不听。礼已还坐。
 
【白话】
 
于是憍陈如从座而起，偏袒右肩，合掌长跪对佛说：“我希望能近前服侍您，为您拿衣持钵，恳求世尊垂悯，答应我的请求。”佛对他说：“你年老体弱，自己还需要别人服侍，如何忍心让你来侍奉我呢？”憍陈如知到佛不允许，行礼后便回到座位上。
 
【古文】
 
摩诃迦叶。舍利弗。目揵连。及诸弟子。五百人等。次第白佛。皆求给侍。佛皆不听。时阿那律。试观佛意。见佛志趣。心存阿难。如日在东照于舍宅。光从东牖 直至西壁。世尊志意亦复如是。
 
【白话】
 
摩诃迦叶、舍利弗、目犍连及各位弟子共五百人，依次对佛说，都要求服侍佛，佛都不答应。当时阿那律试着观察佛的想法，知道佛的意向是想让阿难做侍者。就像东方的太阳照向屋舍，阳光从东面的窗户，一直照到西面的墙壁，世尊的意向也是如此。
 
【古文】
 
诸大弟子。皆亦观知。时舍利弗。及目犍连。从坐处起。到阿难前。语阿难言。世尊志意。欲得于仁以为侍者。仁有善利。独蒙称可。宜速往白求为佛侍。时贤者阿难。见诸上座来到其前。又闻其语。寻起合掌。白上座言。世尊德重。智慧深远。以我常近亲侍奉事。惧招罪尤。自遗殃患。
 
【白话】
 
各位大弟子也都观察到了，这时舍利弗和目犍连便从座而起，到阿难前，对阿难说：“世尊的意愿，是想要你做侍者，你有很多优点才能，只有你得到佛的亲睐认可，你应当赶紧去说，要求做佛的侍者。”当时贤者阿难，见各位上座来到他面前，又听他们这样讲，立即站起来合掌，对上座们说道：“世尊德高望重，智慧深远，我害怕将来因常时亲近侍奉佛陀，招致罪过，为自己带来祸患。”
 
【古文】
 
舍利弗等。复语之言。今观世尊。专注致意。欲得于仁以为侍者。如日初出照于室宅。光从东牖。直照西壁。世尊注心。亦复如是。又复世尊。究人情能。知仁堪任。是以留意。宜时速白求为侍者。
 
【白话】
 
舍利弗等人又对他说道：“现在看来，世尊是专心一意想让你做侍者，就像刚升起的太阳照向房舍，阳光从东面窗户，直照西面墙壁，世尊的意愿也是这样。而且世尊深知人的性情能力，知道你堪当重任，因此留意于你。你应该赶紧去说，请求做侍者。”
 
【古文】
 
贤者阿难。重得是语。思惟是事。靡知所如。复更合掌。白诸上座。若令 世尊赐我三愿。我乃堪任为佛侍者。何谓为三。世尊故衣。勿与我著。世尊残食。莫令我噉。时节进现。随我裁量。得此三愿。乃能侍佛。
 
【白话】
 
贤者阿难，再次听了这些话，思惟这件事，不知如何是好。于是又合掌对各位上座说：“如果现在世尊能答应我三个心愿，我才能做佛的侍者。是哪三个心愿呢？世尊的穿过的衣服，不要给我穿；世尊吃剩的食物，不要让我吃；觐见世尊的时间，由我来安排。答应这三个心愿，方能去承侍佛陀。”
 
【古文】
 
舍利弗等。闻是语已。具以其事。往白世尊。佛闻此已。告舍利弗。诸弟子等。阿难所以求索不著我故衣者。阿难长虑恐诸弟子怀嫉妒者。而生此心。国王臣民。诸檀越辈。施佛贵价细软之衣。阿难贪此。故求给事。
 
【白话】
 
舍利弗等人听完这些话，就把此事详细地告诉世尊。佛听完后，告诉舍利弗和各位弟子：“阿难之所以要求，不穿我穿过的衣服，是他长远考虑，担心有些弟子会生起嫉妒心：‘国王臣民和各位施主，供养佛陀昂贵细软的衣服，阿难为了贪求这些，所以才要求服侍佛陀。’
 
【古文】
 
复索不噉我残食者。虑诸弟子复生此心。如来钵中。所食之余。甘美百味。世无此食。阿难嗜故。而来侧近。阿难所以索自裁量。时节进

现者。虑诸弟子及外道众来求进现。有所难问。不知时节。傥相恼触。
 
【白话】
 
他又要求不吃我吃剩的食物，也是担心有些弟子会生起嫉妒心：‘佛的钵中，吃剩的食物，甘美百味，世上没有这种食物。阿难贪吃，才来到佛的身边。’阿难之所以要求由他来安排客人觐见的时间，是考虑众弟子及外道徒众来拜见佛陀，有的会向佛问难，如果他们掌握不好时间，或许会打扰佛陀。
 
【古文】
 
又为侍者。当候时节。饮食所宜。便身益体。一一制度。虑过见及。是以先豫索此三愿。又复阿难。不但今日索自知时。过去世时。奉侍于我。善知时宜。
 
【白话】
 
再者作为侍者，应当观察时节，考虑饮食是否适宜，是否有益身体。每一件事都要掌握分寸，担心沾染过患。所以，他预先求此三种愿。而且，阿难不但今日要求自己掌握时节，在过去世时，他侍奉我，也很懂得适宜的时间安排。”
 
【古文】
 
时舍利弗重白佛言。不审过去奉事于佛。善知时宜。其事云何。佛告舍利弗。汝欲闻者。谛听著心。当为汝说。唯然世尊。诺当善听。
 
【白话】
 
这时舍利弗又问佛：“不知他过去侍奉佛陀，很好地了知适宜的时间，是怎么一回事？”佛对舍利弗说：“你想听的话，应该谛听，记在心里，我将为你宣讲。”舍利弗说：“是的，世尊，我会好好听闻。”
 
【古文】
 
佛告舍利弗。乃往过去无数无量阿僧祇劫。有大国王。领阎浮提八万四千小国八十亿聚落。王所住城。名婆楼施舍。于是城中。有一婆罗门。号尼拘楼陀。聪明博达。天才殊邈 。王甚宗戴。师而事之。
 
【白话】
 
佛告诉舍利弗：“在过去无数无量阿僧祇劫以前，有位大国王，统领阎浮提八万四千个小国，八十亿个村落。国王居住的城市，叫婆楼施舍。在此城中，有一位叫尼拘楼陀的婆罗门，聪明渊博通达，天才超卓。国王非常器重和尊敬他，拜为国师而承侍。
 
【古文】
 
八万四千诸小国王。悉遥敬慕。瞻仰所在。四远贡献。遣使咨承。略而言之。如奉大王。于是婆罗门。富敌王家。但无子息可以绍继。出入坐卧。每怀此愁。不知何方可以得子。即祷祀梵天。天帝四王。摩醯跋罗。及余诸天日月星宿。山河树神。种种祷祀。无所不遍。
 
【白话】
 
八万四千个小国王，也都对他遥相敬慕，仰望其处，从四方送来贡品，并派使者来咨询承事，简单地说，就像侍奉大王一样。于是婆罗门富可敌王，但没有子嗣可以继承家业。行住坐卧，都为此忧愁，不知怎样才可以求得一子。因此他祈祷梵天、帝释天、四大天王、摩醯跋罗以及其他的天神、日月、星宿、山河、树神等等，种种神灵没有不曾祈祷过的。
 
【古文】
 
克诚积报。经十二年。其大夫人。便觉有身。聪明女人。能得知此。自知所怀。必是男儿。即以情事白婆罗门。婆罗门欢喜。倍增怡跃。即敕家内夫人婇女。来共拥护。夫人进止。饮食床荐。极令细软。调适称给。莫违其意。
 
【白话】
 
精诚不断，终有感应，过了十二年，他的大夫人，便感觉有了身孕。聪明的女人能知道自己所怀的是男是女。她自己知道所怀必是男孩，便把这件事告诉了婆罗门。婆罗门听后十分欢喜，更加愉悦。即令家里的其他夫人婢女，都来照顾她，夫人的行动、饮食、床席，都安排妥帖，所有供给恰当称心，不敢违背她的意愿。
 
【古文】
 
十月已满。便生男儿。身紫金色。头发绀 青。端正超异。人相难有。婆罗门见。喜不自胜。即召相师。来共相之。相师披观。叹未曾有。

此儿相好。福德弘广。天下所瞻。如子赖母。其父欢喜。敕为立字。
 
【白话】
 
十月怀胎，生下一个男孩，身体紫金色，头发天蓝色，非常端正庄严，人中少有。婆罗门见后，喜不自禁，立刻召来相师为他看相。相师仔细观看后，感叹曾所未有：‘这孩子具足相好，福德弘大无比，天下人都将敬仰他，如同子女依赖母亲。’他父亲很高兴，请相师为他起名。
 
【古文】
 
天竺作字。依于二种或依星宿。或依变异。相师便问。怀妊以来。有何变异。其父答言。此儿之母。素来忌恶。少于慈顺。不修慈慧。自怀妊来。心性改异。矜怜苦厄。如母爱子。志好布施。无有贪惜。
 
【白话】
 
天竺国起名有两种方式，或者依照星象，或者依照奇特变化。相师便问道：‘怀孕以后，都有什么奇特变化？’他父亲答道：‘这孩子的母亲，一向嫉妒恶劣，一点也不慈爱调柔，不修慈悲惠施。自从怀孕后，心性转变。同情怜悯困苦的人，如同母亲慈爱自己的孩子，而且喜好布施，没有一点吝啬。’
 
【古文】
 
相师闻之。欢喜而言。是此儿志。故使然也。当为立字号摩诃阇迦樊。（此言大施。）其儿渐大。父甚爱念。别为作宫。立三时殿。冬温夏凉。春秋居中。安诸妓侍。以娱乐之。其儿聪明。好乐学问。诵持俗典。

十八部书。文既通利。并善其义。学诸技术。靡所不通。
 
【白话】
 
相师听后，高兴地说：‘是这个孩子的意志，才使她变成这样。应当为他取名叫摩诃阇迦樊（汉语“大施”）。’这孩子逐渐长大，父亲非常疼爱他。单独为他建造了宫殿，造了三季节宫室，冬暖夏凉，春秋两季不冷不热，安排各种歌妓侍女，供他娱乐。这孩子很聪明，喜好各种学问，能诵持十八部世俗典籍。文章读得通畅流利，而且善解其义，学习各种技艺、没有不精通的。
 
【古文】
 
其后大施。白其父言。久在深宫。思欲出游。父闻此语。即敕臣吏。我子大施。欲出游行。扫洒街陌。除诸不净。竖诸幢幡。散华烧香。庄严道路。极令净洁。施设办已。大施于是乘大白象。七宝挍饰。椎钟鸣鼓。作倡伎乐。千乘万骑。导从前后。行大御道。往诣城门。
 
【白话】
 
过后大施对他父亲说：‘我长期在深宫里，想出外游览一下。’他父亲听后，便命令官员：‘我儿子大施，想到外面游玩，你们要打扫街道，清除各种不净物，竖起各种幢幡，散花烧香，使道路整洁庄严，非常干净。’安排好后，大施便坐上大白象，用七宝作装饰，敲钟擂鼓，一路歌舞，千车万马，前呼后拥，在宽大的御道上行驶，前往城门。
 
【古文】
 
于时国中。人民之类。于楼阁上。夹道两边。竞共观看。无有厌足。皆各言曰。甚奇甚妙。睹其威相。犹如梵天。转复前行。见诸乞儿。著弊坏衣。执持破器。卑言求哀。匃我少少。大施见之。而问之曰。汝等何以辛苦乃尔。或有答言。我无父母兄弟妻子。贫穷孤茕 。无所恃怙。或有答言。我有长病。不能作役。自活无路。或有答言。我之不幸。数遭破亡。债负盈集。身口所切。无方自济。是以行乞。以继余命。大施闻已。酸叹而去。
 
【白话】
 
那时，国内百姓，在楼阁上，或在道路两旁，争相观看，无有满足，纷纷说道：‘太奇妙了，看他的威严相，就像梵天一样。’大施继续向前走，见到一些乞丐，穿着破烂衣服，拿着破碗，低声下气地乞求：‘给我一点东西吧。’大施见后就问道：‘你们为什么如此辛苦？’有的答道：

‘我没有父母兄弟，妻室子女，贫穷孤独，无依无靠。’有的答道：‘我一直患病，不能作工，无法养活自己。’有的回答：‘我很不幸，多次遭灾，导致家破人亡，负债累累。身口所逼，无法养活自己，只好来乞讨，以保全性命。’大施听后，心酸悲叹地离开。
 
【古文】
 
次复前行。见诸屠儿。披 剥畜生。稍割称卖。大施见问。咄作何等。各各答言曰。祖父已来。屠杀为业。若舍此事。无以自济。大施叹息。舍之而去。
 
【白话】
 
接着往前走，见到屠夫们正在剥牲畜的皮，割肉称卖。大施问道： ‘喂，你们在干什么？’屠夫们都回答道：‘从祖辈以来，就以屠杀为业，如果不做这事，就无法养活自己。’大施叹息不已地离去。
 
【古文】
 
次见耕者。以犁垦地。虫从土出。虾蟆 拾吞。复有蛇来。吞食虾蟆。孔雀飞来。啄食其蛇。大施问之。此作何等。答言。垦地于中下种。

后当得谷以自供养。并复当得以输王家。大施闻已。深叹而去。
 
【白话】
 
又见耕田的农民，用犁耕地，小虫从土里被翻出来后，被蛤蟆吞食，又有蛇将蛤蟆吞食，孔雀飞来，又将蛇抓住吃掉。大施问他：‘你们在做什么？’回答说：‘耕好地再播种，以后会收获粮食来养活自己，而且还要缴纳给官府。’大施听后，深深叹息着离去。
 
【古文】
 
次复前行。见诸猎者。张网设罝 。捕诸禽兽。见诸禽兽。堕罝网中。自挽自顿。不能得脱。悲鸣相唤。各怀怖惧。大施见之。何以作此。各共答言。我等唯仰猎杀为业。若不为此。存活无路。闻其语已。酸伤而去。
 
【白话】
 
又往前走，见到一些打猎的人，布好网捕捉各种禽兽。看到一些禽兽陷入网中，使劲挣扎，不能逃脱，哀鸣呼唤，各个惊恐万分。大施见后问道：‘为什么做这些呢？’。他们回答道：‘我们只能靠打猎谋生，如不做这些，就无法生存。’大施听了这话，痛苦伤感地离去。
 
【古文】
 
次复前行。见捕鱼师。张设罗网。所得甚多。积著陆地。趣能动摇。复问其故。咄何以尔。各前答言。祖父已来。无余生业。唯仰捕鱼。卖供衣食。
 
【白话】
 
又往前走，看到捕鱼的渔夫撒下鱼网后，捕了很多鱼，堆积在地上，有的还在不停地挣扎。又问其原因：‘喂，为什么做这些？’他们都上前

回答道：‘从祖辈以来，没有别的谋生之路，只靠捕鱼卖后买些衣服粮食。’
 
【古文】
 
大施见已。甚怀愍悼。而自思惟。是诸众生。皆由贫穷乏衣食故。为此恶业。杀害众生。欢喜极意。寿终之后。当归三涂。从冥入冥。何其怪哉。作是念已。回驾还宫。思忆是事。愁忧不乐。
 
【白话】
 
大施看到后非常悲悯他们，心里想道：‘这些众生都是因为贫穷、缺衣少食的缘故，才做这些恶业，杀害众生，满心欢喜。命终以后，他们便会投生在三恶趣中，从黑暗走向黑暗，这多么荒唐啊！’想罢这些，他掉转方向返回宫中。因心里总想着这些事，所以一直忧愁不乐。
 
【古文】
 
往见其父。求索一愿。父语大施。随汝所求。终不相违。即自说言。先日出游。睹彼人民。以求衣食。劳形役思。杀害欺诳。具诸恶业。意甚矜怜。思欲拯给。唯愿垂恩。施我大藏。听自恣施济众所乏。父告之曰。我聚财宝。尽为汝故。汝意欲尔。奈何相违。
 
【白话】
 
大施便去见他的父亲，请求满足一个愿望。父亲对大施说：‘随便你求什么，我都不会违背你的意愿。’大施说道：‘前些天出外游玩，见到那些百姓，为求衣食，劳累身心，做杀生欺诈之事，造下种种恶业。心里很怜悯他们，想赈济帮助他们。恳请您降恩，把库中财宝给我，任我随意救济那些贫穷的众生。’父亲告诉他说：‘我积聚财宝都是为了你，你既然想这样做，我怎会违背你的意愿呢？’
 
【古文】
 
儿得父教。即敕宣下一切人民。摩诃阇迦樊。欲大檀施。有所须者。皆悉来取。唱令已讫。沙门婆罗门。贫穷负债。孤苦疾病。诸城道路。前后而去。诸人民辈。有从百里二三五百千里来者。复从三千五千万里来者。皆强弱相扶。四方云集。
 
【白话】
 
儿子得到父亲的许诺，即刻令人宣告一切人民：‘摩诃阇迦樊准备大行施舍，有需要的都可过来领取。’宣布完毕，沙门、婆罗门、贫穷负债的、孤苦生病的，从各个城市的路上，前后络绎不绝而来。那些百姓，有从百里二三五百里千里之外赶来的，也有从三千、五千、万里之外赶来的，都扶老携幼，从四面八方云集而来。
 
【古文】
 
一切给与。满其所愿。须衣与衣。须食给食。金银七宝。车马辇舆 。园田六畜。称意而与。如是布施。经数时中。诸藏之物。三分已二。时典藏吏。往白其父。摩诃阇迦樊。自布施来。藏物三分。已施其二。诸王信使。当有往返。愿熟思惟。后勿见责。
 
【白话】
 
大施布施一切，满足他们的愿望：须衣服的给衣服，须粮食的给粮食，金银七宝、车马轿子、田园牲畜，都按求者之意施与。如此布施持续一段时间后，仓库的财物已布施了三分之二。这时典藏吏就去告诉他的父亲说：‘自从摩诃阇迦樊布施以来，仓库中三分财物已布施了二分。与众国王之间的信使往来都需要花费，希望您深思熟虑，以后不要责备我。’
 
【古文】
 
父闻吏语。自思惟言。吾爱此子。不能距 逆。宁复空藏。何能中断如是布施。复经数时。用残藏物。三分复二。吏复更白。前所残物。

三分之中已更用二。诸王信使。事须报遗。今藏垂空。愿更重思。
 
【白话】
 
父亲听了官吏的话，心里想道：‘我很爱儿子，不能违背他的意愿，宁可耗尽库藏财物怎能中断这样的布施。’又过了一段时间，仓库中剩下的财物又用掉三分之二。官吏再次呈禀道：‘上次所剩财物又用去三分之二，诸王的信使，应该有礼尚往来，现在库藏接近耗尽，希望您再重新考虑一下。’
 
【古文】
 
时婆罗门而语吏言。吾爱此子。爱心隆厚。未曾违失。面折其意。汝可方便。假设因缘。来求物时。乍称不在。且令余残延引日月。吏得语已。即闭藏户。小复他行。乞儿来集。至大施所。大施将来诣吏求物。

其吏不在。比行推觅。经历时节。困乃得之。虽复得物。不称时要。
 
【白话】
 
这时婆罗门对官吏说：‘我爱这个儿子，爱得很深，从未当面反对而违背他的意愿。你可方便行事虚构理由，当他们来索要财物时，假装不在，让剩下的财物多留存一些时日。’官吏听了这番话后，便关闭仓库，之后就到别处去了。乞丐们会聚到大施那里，大施领他们到官吏处要东西，结果官吏不在。到处寻找，经过一段时间，费尽周折才找到他，东西虽然拿到，但不合时间要求。
 
【古文】
 
大施自念。今此小吏自力何敢不承受我。将是父意。故使尔耳。又人子之法。不宜空竭父母之藏。令其尽也。今此藏中。所残无几。作是念已。我当云何多得财宝。用满我意。济给群生。
 
【白话】
 
大施心想：‘如今这个小官吏，凭他自力怎敢不承事我？必定是父亲的意思，才会这样。而且按理做儿子的，也不应耗尽父母的财物，令其一无所有。况且现在的财物，已经所剩无几。’接着又想道：‘我怎样才能得到更多的财宝，以满足我的意愿，救济众生呢？’
 
【古文】
 
即问诸人。今此世间。作何事业。可得多财用之难尽。或有人言。多种五谷。修治园圃。可得多财。或有人言。多养六畜。随时蕃息。可得多财。或有人言。不避剧难。远出行贾。最得多财。或有人言。唯有入海。采求珍宝。最得多财。
 
【白话】
 
他便问众人：‘现在这个世上，做什么事业才能获得很多财物，用之不尽呢？’有人说：‘多种五谷，栽培果园菜园，可以得到很多财物。’ 有人说：‘多养牲畜，随时繁衍，可以得到很多财物。’有人说：‘不畏艰难，出远门经商，才能得到最多财物。’有人说：‘只有到海里取宝才能得到最多财物。’
 
【古文】
 
大施闻此。而自言曰。耕种养畜。远出行贾。既非我宜。得利无几。唯有入海。此计可从。我当力励。求办此事。作是念已。往白父母。今欲入海。求多珍宝。还用施给。济民所乏。唯愿见听。得遂所志。
 
【白话】
 
大施听后，自言自语道：‘耕种谷物、饲养牲畜、出远门经商，这些既不适合我，又得不到多少利益。只有入海的办法可行。我应当努力，成办这件事。’想罢这些，就去对父母说：‘我现在打算到大海去寻找很

多珍宝，回来后用于布施，救济贫穷百姓。恳请允许我实现自己的志愿。’
 
【古文】
 
父母闻语。惊而问言。世人入海。穷贫无计。分弃身命。无所顾恋。汝有何事。复欲习此。若欲布施。我家所有。一切众物。及藏中残。尽令汝用。莫入大海。又复海中。众难甚多。水浪回波。摩竭大鱼。恶龙罗刹。水色之山。如是众险。难可经过。汝有何急。投身此难。我等命存。终不相听。宜息汝意。勿多纷纭。
 
【白话】
 
父母听后，吃惊地问道：‘世间人到大海去，都是穷困得无法生存，理应不惜性命，无有顾恋。你有什么必要想效仿他们呢？如想布施，家中所有的东西，及库中所剩下的财物，你都可以用，千万不要到大海里去。而且大海之中，有非常多的灾难，惊涛骇浪、摩竭 大鱼、恶龙罗刹、水中暗礁，这些险难，实在难以经过。你有什么紧迫的事，非得要投身到这种险难中？只要我们活着，就不会答应。你应当打消这个念头，不要再多说了。’
 
【古文】
 
大施闻此。愿不从心。甚怀悒 戚。而自心念。我今所愿。欲办大事。设复贪身。事何由成。以身布地。伏父母前。而自言曰。若必顾留。

违我志愿。伏身此地。终不复起。
 
【白话】
 
大施听后，因不能满足自己的所愿，深感忧戚，心里想道：‘我如今的愿望是要成办大事，如果贪恋自身，事情怎能成办？’便五体投地，匍匐在父母面前，说道：‘如果一定要挽留我，违背我的志愿，我就伏身在这里，再也不起来。’
 
【古文】
 
父母闻此。心怀灼然。与诸内官。前谏喻曰。海道辽远。险难事多。往者甚众。来还者鲜。念我求子。祷祀诸天。精诚恳恻。靡所不遍。经十二年。因乃从愿。适汝长大。欲得舍我。念弃此志。还起饮食。
 
【白话】
 
父母听了这话，心急如焚，与家吏上前劝说道：‘大海路途遥远，艰难险阻众多，去的人多，生还的人少。想我当初求子，祈祷祭祀各位天神，精诚恳切，没有不曾祈求的。过十二年，历经周折，才算如愿。难道你刚刚长大，便要舍我而去？希望放弃这个念头，起来吃点东西。’
 
【古文】
 
从一日二日至于六日。如是种种。谏喻求晓。其言如初。执志不回。父母心惧。自共议言。此儿前后。欲有所为。要令成办。未曾中退。就令入海。犹望还期。今必拒遮。到其七日。交见其祸。为之奈何。宜当听去。转复在后。
 
【白话】
 
从第一天、第二天直到第六天，像这样以种种道理解劝开导，但大施所说还是与从前一样，志愿坚定，决不改变。父母心里害怕，一起商议道：‘这孩子从小到大，想做什么事情，就要把它办成，从未半途而废。如果同意他到海里去，还能指望他回来；若现在一定要阻拦他，到第七

天肯定出现危险，那该如何是好？还是答应他前去，把担忧留在以后吧。’
 
【古文】
 
言议已决。俱来儿边。各捉一手。而语儿言。听随汝意。起还就食。大施闻此。即起就饭。饭食已讫。即起出外。广行宣令。告语众人。我今躬欲入海采宝。谁欲往者。可共俱进。我为萨薄。自办行具。
 
【白话】
 
商议完后，都来到儿子身边，一人握住一只手，对儿子说：‘我们随你的心意，起来吃些东西吧。’大施听后，便起来吃饭。吃完饭后，随即来到外边，广泛宣布号令，对众人说：‘我现在准备亲自到海里取宝，有愿意去的，可同我一起去，我作为商主，自己准备一切行具。’
 
【古文】
 
于时国中。有五百人。闻是令已。佥 然应命。即办所须。克定发日。日到装驾。辞别趣道。王与群臣。并其父母诸王太子。臣民之类。

数千万人。送到路次。各赠妙宝。供道所须。啼哭断绝。于是别去。
 
【白话】
 
这时国中有五百人听到号令后，一起响应。便即刻准备所需物品，商定好出发日期。出发日到，众人备好车马，与亲友辞别上路。国王与群臣和他的父母、各小国王、太子、臣民等，数千万人到路边送行，每人都送给他们精美的宝物，供其路上使用。大施一行人在痛哭声中辞别而去。
 
【古文】
 
转行数日。止宿旷野。值遇群贼。来欲伺盗。菩萨怜愍。即以所赍 。尽用丐与。转前到城。城名放钵。城中有婆罗门。名迦毗梨。于时大施。

往到其所。欲从贷索三千两金。
 
【白话】
 
行进了数日，露宿在旷野，遇到一群盗贼准备伺机偷盗。菩萨怜悯他们，便把所携带财物都布施给他们。辗转前行到一座名为放钵的城市，城中有位名叫迦毗梨的婆罗门。这时大施便到他家中，准备向他借三千两黄金。
 
【古文】
 
时婆罗门。有一妙女。身紫金色。头发绀青。端正绝世。更无俦类。八万四千诸小国王。皆为太子。求悉不许。是时大施。到其门中。问迦毗梨。欲共相见。其女在内。闻外语声。欢喜惊起。语父母言。在外语者。斯是我婿。
 
【白话】
 
婆罗门有个美丽的女儿，身体是紫金色，头发是天蓝色，端庄绝世，没有能比得上她的，八万四千个小国王都为其太子向她求婚，但都没有答应。这时大施到迦毗梨的门口，询问迦毗梨，准备同他相见。他女儿在屋内，听到外面说话的声音，高兴地突然站起来对父母说：‘外面那个人，就是我的夫婿。’
 
【古文】
 
时迦毗梨。即出相见。睹其色状。知必非凡。闻其须金。一切许给。又复左手。提金澡罐。右手捉女。语大施言。今我此女。容妙殊异。诸王遣使。各为子求。今睹萨薄。端正相似。请以此女。用相奉侍。
 
【白话】
 
迦毗梨便出外同大施相见，看到他的肤色长相，知道一定不是一般人。听说他需要黄金，便满口答应。于是迦毗梨左手拿着金澡罐，右手拉着女儿，对大施说：‘我这个女儿，容貌举世无双，各王都派遣使者为其太子求婚。今天看到商主，相貌端庄与我女儿相似，请让我女儿来服侍你吧。’
 
【古文】
 
大施答言。我今方当涉难入海。焉知能得安全还不。预受君女。此非所以。迦毗梨言。若令吉还。当为我受。是时大施。即许可之。时迦毗梨。欢喜便与三千两金及余所须。于是共别。转前到海。敕语贾人。牢治其船。令有七重。候风以至。推著海中。以七张大索。系于岸边。
 
【白话】
 
大施回答说：‘我现今正要冒着危险到大海里去，不知能否安全返回？预先接受您的女儿，这样做不合道理。’迦毗梨说：‘如果平安归来，当接受我女儿。’大施便答应了他。迦毗梨很高兴，便赠与他三千两黄金及其他所需物品。辞别之后，前行到海边，大施命令商人把船加固，令有七层厚，等大风来时，把船推到海中，用七根大缆绳，系在岸边。
 
【古文】
 
便摇铃唱令。告众贾人。汝等皆听。海中之难。黑风罗刹。水浪洄澓 。恶龙毒气。水色之山。摩竭大鱼。众难甚多。百伴入海。时一安还。谁欲退者。可于此住。索断之后。欲悔无及。若能坚心。不顾身命。分舍父母兄弟妻子。际遇安隐。得七宝还者。子孙七世。食用不尽。作是令已。便断一索。日日如是。七日复唱令已。断第七索。
 
【白话】
 
接着摇铃宣布，告诉那些商人道：‘你们都听着，海中的危难重重，有黑风、罗刹、大浪漩涡、恶龙毒气、水中暗礁、摩竭大鱼，危险甚多，百人同行入海，有时只剩一人能平安返回。谁想退出，可就此停止，缆绳砍断以后，想后悔也来不及了。反之，如能坚定信念，不顾身命，舍得下父母、兄弟、妻子儿女，如能平安顺利，采得七宝返回，则子孙七代都享用不尽。’发布命令后，便砍断一根缆绳。每天都这样，第七日宣唱完毕，便砍断第七根缆绳。
 
【古文】
 
望风举帆。船疾如箭。普与众贾。到于宝所。大施多闻。明识诸宝轻重贵贱色貌好丑。示诸贾客。如是色宝。致之不重。价贵可取。如是辈宝。致重价贱。各共莫取。又复约敕。取宝多少。当令得中。多则船重。重则沉没。少虽船轻。不补劳苦。
 
【白话】
 
迎风起帆，船如箭离弦，不久就与众商人一起，到达珍宝所在地。大施见多识广，把各宝物的轻重、贵贱、颜色形态的优劣，一一告诉那些商人：‘像这种颜色的宝物，带着它不重，价格也很昂贵，应该拿上；像这样的宝物，既重又便宜，大家不要拿。’又规定：‘取多少宝要适中，多了船就重，重了就会沉掉；少了船虽轻，但不值得这番劳苦。’
 
【古文】
 
诫语已讫。各勤采拾。积著船上。宝足装严。便欲求还。于时大施。不欲上船。诸人悉集。问其意故。大施答言。我欲前进至龙王宫求如意珠 。尽我身命。不得不还。众贾闻此。愁惨无聊。各共白言。我曹之等。凭赖萨薄。捐弃所重。冒险至此。冀望相因。全济还家。今者云何。

欲见弃舍。
 
【白话】
 
告诫完毕，大家都开始努力采集，堆积在船上。宝物装满后，便整理行装准备回国，这时大施却不愿上船。众人都聚集过来，问他原因。大施答道：‘我想继续前行，到龙王宫求取如意珠。尽我身体性命，得不到决不返回。’众商人听后，忧愁无助，纷纷说道：‘我等众人，依赖商主您的帮助，抛弃所爱重的一切，冒险到此，希望能依靠您，全都平安返家，如今为什么要舍弃我们呢？’
 
【古文】
 
大施答言。我当为汝自誓求愿。令汝曹等安隐还国。诸贾人闻。心怖乃安。大施导师。手执香炉。向于四方。而自立誓。我不惮劳。涉海求珍。用济群生饥乏之困。合集此德。用求佛道。若我至诚。所愿当就。令此众贾及船珍宝。不逢恶难。安全还国。作誓已讫。众贾前抱导师手足。涕泣怆 恨。辞别还国。断索举帆。还阎浮提。皆蒙安隐。得出大海。
 
【白话】
 
大施回答说：‘我会为你们发誓求愿，让你们平安回国。’那些商人听后，惊惧心才得以平静。大施导师手捧香炉，面向四方发誓道：‘我不惧艰辛，入海求取珍宝，用以救济众生饥饿贫穷的痛苦，合集这些功德，用求佛道。如果我至真至诚，自己的愿望当会成办，让这些商人和一船珍宝，不遭受险恶艰难，安全回国。’立誓完毕，众商人上前抱住导师商主的手足，悲痛哭泣，辞别后准备回国。他们砍断缆绳，扬起风帆，驶向阎浮提，最终都平安地驶出了大海。
 
【古文】
 
与众别后。前入于水。水可齐膝。行经七日。转复前行。其水渐深。可齐于岐 。复经七日。如是前进七日齐腰。七日齐项。七日恒浮。到一山边。两手捉木。刺山而上。经乎七日。乃彻山顶。于彼山上。平行七日。复还下山。七日彻下。
 
【白话】
 
大施与众人告别后，走入水中，水深齐膝，走了七天。又继续前行，水逐渐加深，没过大腿，又走了七天。就这样往前走，七天齐腰，七天齐脖子，再过七天，人完全浮在水中。之后到达一座山附近，双手抓着山上的树木，蹬山而上，经过七天，才到达山顶。在山顶上平行走了七天，之后又下山，七天才到达山底。
 
【古文】
 
到于水边。水中皆有金色莲花。有诸毒蛇。其毒极盛。悉以其身。缠莲花根。菩萨见此。即自端坐系心摄念。入慈三昧。念诸毒蛇本生之时。皆由嗔恚嫉妒倍盛。故生此中。受斯恶形。极以慈心。矜怜悲念。

慈心已满。彼诸毒蛇。皆自除歇。
 
【白话】
 
来到水边，水中长着金色的莲花，在莲花的根部缠绕着毒性极其厉害的各种毒蛇。菩萨见后，便端身正坐，收摄心神，进入慈心三昧定中。想到这些毒蛇过去世时，都因嗔恨嫉妒心太强烈，才投生为蛇，感受这种恶形。便以自己的强烈的慈心，怜悯悲念它们。慈心圆满后，那些蛇的毒自行消失了。
 
【古文】
 
大施即起。蹑花而行。复经七日。乃得度蛇。转复前行。见诸罗刹。闻人香臭。皆来求觅。大施已见。摄心慈观。诸罗刹辈。敬心自生。软语来问。欲何所至。
 
【白话】
 
大施便起来，踏花而行，又走了七天，才得以渡过毒蛇地带。又往前走，看到各种罗刹，他们闻到人的气味后，都来寻找。大施见后，摄持自心修慈悲观。那些罗刹，心生敬仰，过来柔声相问：‘您要去什么地方呢？’
 
【古文】
 
大施具答。欲求如意宝珠。罗刹欢喜。而自念言。此福德人。去于龙宫。其道犹远。云何使此经涉辛苦。我当接过于诸险难。即时接去。

度四百由旬。乃还放地。
 
【白话】
 
大施回答道：‘准备去寻找如意宝珠。’罗刹很高兴，心中想道：‘这是个大福德之人，到龙宫去，道路还很遥远，为什么让他在此地历尽辛苦呢？我应当带他渡过这些险难之地。’于是罗刹背着他，越过四百由旬，才把他放在地上。
 
【古文】
 
于是大施。转自前行。见一银城。白净皦 然。知是龙城。欢喜往趣。见其城外。有七重堑 。满诸堑中。皆有毒蛇。其毒猛盛。视之可恶。大施导师。念诸毒蛇。皆由前身怒害多盛。故受如斯可恶之形。念慈哀愍如视赤子。慈心已满。毒蛇悉除。即起蹈 上。行诣龙城。
 
【白话】
 
于是大施继续前行，见到一座银城，洁白光亮。知道这是龙城，便高兴地急忙前往。见城外有七重壕沟，所有壕沟中，都有毒蛇，这些蛇毒极其猛烈，看到后感到很可恶。大施菩萨想到这些毒蛇，都因前世嗔心太重，所以才感受这种恶形。于是心生慈爱怜悯，观为自己的幼子一般。慈心圆满后，蛇毒都消失了，便站起来踏在蛇上走至龙城前。
 
【古文】
 
见有二龙以身绕城。交头门阃 。见于大施。仰头愕视。大施寻时。复入慈心。龙毒便除。低头不视。大施即前。蹑上而过。城中有龙。坐七宝殿。遥见菩萨。惊起自念。今我城外。七重堑中。皆有毒蛇。余龙夜叉。无敢妄越。斯是何人。能来至此。
 
【白话】
 
见二条龙，身体围绕龙城，龙头交错于城门。见到大施，二龙抬头惊视。大施即刻又入慈心观，龙毒便消失了，低下头不再看。大施于是上前，踩在龙身上过去。城中有龙王坐在七宝殿中，远远看见菩萨，惊讶地想道：‘我的龙城外，有七重壕沟，沟中都是毒蛇，其它龙和夜叉都不敢妄自经过。这是什么人，能来到这里？’
 
【古文】
 
即前迎问。作礼恭敬。请令就座。坐七宝床。种种美膳。以用供养。食已谈语。问其来意。菩萨答言。阎浮提人。贫穷辛苦。求于财宝供衣食故。杀害欺诳。具造众恶。命终之后。坠三恶道。意甚怜愍。欲救济故。涉险远来。见于大王。求旃陀摩尼 。往用救济。积此功德。誓求佛道。若不拒逆。唯见给与。
 
【白话】
 
便上前迎接问候，行礼后，恭敬地请他坐在七宝座上，用各种美食来供养他。食用过后开始交谈，龙王问其来意。菩萨答道：‘阎浮提众生，贫穷辛苦。为求财物衣食，便杀害生灵，相互欺骗，都造下了各种恶业，命终后，必然堕在三恶道中。我非常同情，很想救济他们。所以冒险远道而来求见大王，只为求取旃陀摩尼，去救济众生，并以此功德，誓求佛道。如不反对，就请把它施舍给我。’
 
【古文】

龙王答言。旃陀摩尼。难得之宝。汝故遐险。正来为此。若能开意。留住一月。受少微供。因为说法。旃陀摩尼。尔乃可得。菩萨可之。龙

王日日。供设百味。作诸妓乐。供养菩萨。菩萨便为具足分别四念处 慧。
 
【白话】
 
龙王答道：‘旃陀摩尼，是很难得的珍宝，你远路涉险而来，正是为此。如果你能答应在此地留住一个月，接受我们的微薄供养，并为我们宣说佛法，你就可以得到旃陀摩尼。’菩萨答应了他。龙王于是每天用各种美味、歌伎音乐来供养菩萨。菩萨便为其详尽讲解四念处法。
 
【古文】
 
经一月竟。辞当还去。龙王欢喜。解髻 宝珠。以用奉上。因而言

曰。大士慈普。悲济难及。此志强猛。必至佛道。我愿为作智慧弟子。
 
【白话】
 
经过一个月后，便告辞回去，龙王很高兴，便解下发髻上的宝珠，献给菩萨，并说：‘大士大慈大悲，想普救众生，人所难及。此志坚定勇猛，必能成就佛道。那时我愿做您的智慧弟子。’
 
【古文】
 
菩萨可之。而问之言。今汝此珠。有何力能。即答之言。此珠能雨二千由旬 一切所须。菩萨自念。此珠虽快。故未办我旷济大事。诸龙大小。送到门外。重相辞谢。于是别去。
 
【白话】
 
菩萨答应了他，又问他说：‘你这个宝珠，有什么用处？’龙王回答说：‘这个宝珠能降下二千由旬内一切所需。’菩萨心想：‘这宝珠虽然很称心，却不能成办我普济众生的大事。’大大小小的龙，相送到城门外，菩萨多次道谢辞别后离去。
 
【古文】
 
转复前行。遥见一城。纯青琉璃。其色清洁。复前往趣。其城外边。亦七重堑。诸堑之中亦满毒蛇。菩萨见已。念此诸蛇。嗔妒所致。故来此中。受此毒形。端坐入慈。极加哀念。慈心已盛。毒皆得除。径蹈其上。往趣城门。
 
【白话】
 
又继续前行，远远看见一座城，由纯青琉璃所做，颜色清洁。又往前走，见城外也有七重壕沟，各沟之中也布满毒蛇。菩萨见后，心想这些毒蛇因嗔恨嫉妒的缘故，所以才在此感受这种毒形。便端身正坐入慈心观，极为哀怜它们。他的慈心如此强烈，以致蛇毒都消失了。于是便踩在蛇身上，向城门走去。
 
【古文】
 
亦见二龙。以身缠城。交头门阃。已见菩萨。擎头怒视。菩萨寻时。思惟慈心。慈心已满。其毒复除。便复低头。菩萨蹈过。尔时城中。有一龙王。坐七宝殿。遥见菩萨。惊起自念。计我城外。七重蛇堑。诸龙夜叉。无能越者。此是何人能来至此。
 
【白话】
 
在此也见二条龙，身体缠在城上，龙头交错于城门，见到菩萨后，抬头怒视。菩萨即刻观想慈心，慈心圆满后，龙毒也消失了，便低下头。菩萨便从龙身上踩过去。这时城中有个龙王坐在七宝殿中，远远看见菩萨，吃惊地站起，心想：‘想我龙城外，有七重蛇沟，其它龙和夜叉没有能越过的，这是什么人能来到这里？’
 
【古文】
 
寻下迎问。恭敬作礼。请诣殿上。坐七宝床。办诸百味。盛美饭食。食竟徐徐。谈问所由。菩萨因答故来之意。唯欲求乞旃陀摩尼。龙王白言。旃陀摩尼。甚为难得。苟欲得者。愿受我请。二月住此。并见开示菩萨之行。龙王供设种种饮食。作诸妓乐。而以供养。菩萨具足为其分别四神足 事。
 
【白话】
 
随即下来迎接问候，恭敬行礼，把菩萨请到殿中，坐在七宝座上，供养各种丰盛美味的饮食。食用过后，慢慢攀谈，问到他的来意，菩萨告诉他到这里的原因，是想求取旃陀摩尼。龙王说道：‘旃陀摩尼非常难得，你如想得到，希望能接受我的邀请，在这里住两个月，并为我等开示菩萨修行法门。’于是龙王供养置办各种饮食、歌伎音乐。菩萨便为其详细讲解四神足法。
 
【古文】
 
经二月已。辞当还去。龙王即出髻中宝珠。以用奉上。因立要誓。大士慈心。悲济群生。其心广大。必至佛道。我愿为作神足弟子。菩萨可言。如汝所愿。又复问此。所与宝珠。力能云何。龙即答言。此珠能雨四千由旬一切所须。菩萨自念。此珠转胜。虽复殊妙。未称我意。诸龙大小。送出门外。各怀恋恨。
 
【白话】

经过两个月后，便告辞回去。龙王取出发髻中的宝珠赠与菩萨，并发下重誓：‘大士用心良苦，悲悯救济众生，心地广大，未来必定成佛。那时，我愿做你的神足弟子。’菩萨答应他道：‘就如你所愿。’又问道：

‘所给的宝珠能力怎样？’龙王答道：‘此宝珠能降下四千由旬内的一切需要。’菩萨心想：‘此宝珠更殊胜一些，虽然更加殊妙但仍不能合我心意。’大大小小的龙送出城门外，都非常留恋遗憾。
 
【古文】
 
于是别后。转更前行。见一金城。其色晃晃。甚为妙好。菩萨往趣。见其城外。亦七重堑。诸堑之中。亦满毒蛇。菩萨自念。此诸毒蛇。亦由前身习毒憎妒怒害盛故。受此毒形。端坐入慈。极加爱念。慈心已至。

毒蛇皆除。便前登蹑 。蹈上而过。
 
【白话】
 
于是辞别以后，又继续前行，不久见一座金城，颜色晃耀，非常漂亮。菩萨向前走去，见城外也有七道壕沟，各沟中也充满毒蛇。菩萨心想：‘这些毒蛇，也是因前世经常串习嗔恨嫉妒的缘故，才感受这种毒形。’ 便端身正坐入慈心观，极为哀怜它们。慈心圆满后，蛇毒都消失了，便上前踏在蛇身上而过。
 
【古文】
 
到于城门。亦见二龙。以身缠城。交头门阃。已见菩萨。仰头愕视。

菩萨如法。入于慈定。龙毒得除。低头而视。即前蹑上。度入城中。
 
【白话】
 
到达城门口，也见到二条龙，身体缠绕城墙，龙头交错于城门。看到菩萨后，二龙抬头惊视。菩萨同前一样，入慈心定，龙毒消失了，低下头。菩萨便上前踏着龙身，走入城中。
 
【古文】
 
彼时城中。亦有龙王。处于宝殿。遥见菩萨。愕然自念。我此城外。有七重堑。满中毒蛇。余龙夜叉。无能越者。今此何人。能来至此。心极奇怪。寻下迎问。致敬为礼。请令上殿。施七宝床。让之令坐。坐已具食种种美味。
 
【白话】
 
那时城中也有个龙王，坐在宝殿中，远远看见菩萨，惊奇地想道：

‘我这龙城外，有七重壕沟，沟中都是毒蛇，其他龙和夜叉，没有能越过的。这是什么人，能来到这里？’心里甚感奇怪，急忙下殿迎候，非常恭敬地行礼，把菩萨请到殿中，坐在七宝座上。坐后供养各种丰盛美味的饮食。
 
【古文】
 
食已徐问所以来意。菩萨答言。阎浮提人。薄德穷苦。劳身役思。杀害欺诳为衣食故。具十不善。命终之后。复堕三剧苦中。意甚愍伤。思欲救济。承海龙王。有如意珠。故涉遐险。唯望得此。龙王答言。如意宝珠。此难得物。大士故来。望当相与。若欲得者。四月留住。受我微供。并见教诲。菩萨寻可。
 
【白话】
 
食用过后，龙王慢慢地询问其来意。菩萨答道：‘阎浮提众生，缺少福德，贫穷困苦，身心劳顿，为了衣食杀生欺诈，常行十不善业。他们命终后，将堕入三恶趣中。我非常同情，很想救济他们。听说龙王您有如意宝珠，所以冒险远道而来，希望能得到它。’龙王回答说：‘如意宝珠，是件难得的东西。大士专程前来，希望我能给予。如想得到它，请留住四个月，接受我微薄的供养，并希望给我一些教诲。’菩萨随即答应了他。
 
【古文】
 
龙王欢喜。日日施设百味上美。躬自斟酌 。奉进甘食。亦复敕作种种妓乐。菩萨恒为分别诸法名字本末。广宣其义。龙王敬慕。专意听受。朝夕问讯。不失时节。随时所须。龙自裁量。诸龙夜叉。来欲求现。

可进可退。自立限度。奉事四月。善知时宜。
 
【白话】
 
龙王很高兴，每天奉上各种美味佳肴，亲自斟酌款待，奉进美食，又令作各种歌伎音乐供养菩萨。菩萨常给他讲解诸法的名称及其因缘，并广泛地宣说其义。龙王敬慕不已，专心听受，朝夕问讯，从不失时，并按时奉上所需物品，龙王又自行掌握。所有龙及夜叉，想来求见菩萨，进退有度，龙王自行安排，侍奉四个月，非常懂得时间安排。
 
【古文】
 
四月已竟。菩萨辞去。尔时其龙即解髻中如意之珠。用奉上之。因立誓愿。大士弘誓。慈心旷济。悲彼群生。不惮勤劳。必能成佛。拔济涂炭。愿作侍者。总持弟子。
 
【白话】
 
四个月后，菩萨告辞而去。这时龙王便解下发髻中的如意宝珠，赠与菩萨，并立下誓愿：‘大士有宏大的誓愿，有旷济众生的慈心，悲悯群生，不辞辛劳，未来必能成佛，来济度这些受苦受难的众生。愿我那时能做您的侍者，成为一名具不忘陀罗尼的弟子。’
 
【古文】

菩萨许之。又复问言。所可施珠。力能何如。龙王答言。此珠能雨八千由旬七宝所须。菩萨欢喜。而自念言。阎浮提地。七千由旬。此珠之德。副我所望。前后所得。凡有三珠。系在衣角。即起出城。诸龙大小。送到城外。各怀悲恋。遂共别去。
 
【白话】
 
菩萨答应了他，又问他说：‘你给我的宝珠，有什么能力？’龙王回答说：“此宝珠能降下八千由旬内的七宝所须。”菩萨很高兴，想道：‘阎浮提的地域，有七千由旬，看来这个宝珠符合我的愿望。’此时他前后得到的宝珠共有三颗，均系在衣角上，然后便起身出城。大大小小的众龙都送他到城外，都非常悲伤留恋，菩萨与之一一告别离去。
 
【古文】
 
菩萨到前。捉珠求愿。若今实是旃陀摩尼。当令我身能飞虚空。求愿已讫。即举其身。径能飞翔。出于海外。已度海难。小眠休息。是时海中。有诸龙辈。自共议言。我曹海中。唯此三珠。其德甚大。难有般

比。此人皆能。索得持去。可惜此宝。当还摄取。言议已竟。密解持去。
 
【白话】
 
菩萨前行到一处，拿出宝珠求愿：‘如果这真是旃陀摩尼，则应让我能在空中飞行。’求愿完毕，便身子腾空，能在空中飞翔。飞出大海，度过海中危难后，他小睡休息片刻。这时海里的一些龙共同商议道：‘我们海中只有这三颗宝珠，用处非常大，没有什么能比得上。这个人却都要把它们拿走，实在太可惜了，应当将其取回来。’商议完毕，便悄悄地解下宝珠并将其取走。
 
【古文】
 
菩萨眠觉。看珠不在。即自思惟。此中无人。必是海龙。持我宝去。我为此珠。经涉遐险。今垂还国满我所愿。虽取我珠。吾终不放。会当尽力抒此海水。誓心克志。毕命于此。若不得珠。终不空归。
 
【白话】
 
菩萨醒后，发现宝珠不在，便想道：‘这里没有旁人，一定是海龙拿走了我的宝珠。我为得到这宝珠，历尽艰难险阻，现在眼看就要回国实现愿望。虽取走了宝珠，但我绝不会轻易放弃。我将竭尽全力舀此海水，发誓定要实现志愿，死而无悔。如拿不回宝珠，绝不空手而回。’
 
【古文】
 
思惟已定。即行海边。得一龟甲。两手捉持。方欲抒海。海神知意。来问之曰。海水深广。三百三十六万里。正使一切人民之类。尽来共抒。不能使减。况汝一身。而欲办此。菩萨答言。若人至心。欲有所作。事无不办。我得此宝。当用饶益一切群生。以此功德。用求佛道。我心不懈。何以不能。
 
【白话】
 
思惟后，立即来到海边，找到一只龟甲，便两手握住，正要舀海水。海神知道了他的意图，过来问他道：‘海水又深又宽，有三百六十万里，即使让所有的人民都来舀其水，也不能使它减少。何况只有你一人，如何能成办此事。’菩萨回答道：‘如果人有诚挚之心，那么想办什么事，没有办不成的。我得此宝珠，是用来饶益一切众生，并以此功德求取佛果。如果我坚持不懈，为什么不能办到？’
 
【古文】
 
是时首陀会天。遥见菩萨。一身一意。独执勤劳。欲用充济。安乐一切。我曹云何不往佐助。展转相语。来至其所。菩萨下器。一切诸天。

尽以天衣。同淹水中。菩萨出器。诸天举衣。弃著余处。
 
【白话】
 
这时候，首陀会天远远看见菩萨一人专心独自勤劳，想救济一切我等众生，得到安乐，我们为什么不去帮助他呢？于是相互转告，来至其前。菩萨把龟甲放入海中，那些天神也将天衣一同放入水中；菩萨拿起龟甲，天神便提起天衣放到别处。
 
【古文】
 
一反抒海。减四十里。二反抒之。减八十里。三反抒之。减百二十里。其龙惶怖。来到其所。语言止止。更莫抒海。菩萨寻休。龙来问言。汝求此宝。用作何等。菩萨答言。欲用给济一切众生。龙复问言。如汝言者。我曹海中众生甚多。何以不与。必欲得去。
 
【白话】
 
这样舀海一次，海水减退四十里，舀两次，减退八十里，舀三次，减退一百二十里。那些海龙惶恐不安，便来到菩萨前，对他说：‘停下停下，不要再舀海了。’菩萨随即便停下来。龙过来问道：‘你求取这宝珠，作什么用？’菩萨答道：‘想用来救济一切众生。’龙又问道：‘如你所言，我等海中众生也很多，为什么不救济我们，定要将其取走？’
 
【古文】
 
菩萨答言。海中之类亦是众生。然无剧苦。如阎浮提人民之类。为钱财故。杀害欺诳。作十不善。死堕三途 。我以人类。解于法化。故来索宝。先充所乏。后以十善。而劝诲之。龙闻其语。出珠还之。尔时海神。见其精进。强力所作。即作誓言。汝今如是。精进不休。必成佛道。我愿为作精进弟子。
 
【白话】

菩萨答道：‘海中的也是众生，但它们没有大的痛苦。像阎浮提的众生，为了钱财的缘故，杀生欺诳，做十不善业，死后必堕三恶趣。我因人类可以用正法调化，故来求取宝珠，先解除他们的困乏，然后以十善业来劝导教诲他们。’龙听后，便将宝珠还给他。这时海神见其精进、坚韧不拔，便立誓道：‘你现在如此精进不休，将来必成佛道。那时，我愿做你的精进弟子。’
 
【古文】
 
菩萨得珠。复更飞去。到便先问入海同伴贾客。即下在地。同伴见之。惊喜无量。皆共叹言。甚奇甚特。转复前行。到放钵城。迦毗梨婆罗门。闻于菩萨海中吉还。欢喜踊跃。出迎问讯。并请同伴。为设客会。

办具种种肴膳饮食。
 
【白话】
 
菩萨拿到宝珠后，又腾空飞行，到一地后便先打听那些结伴入海的商人。随即从空中降到商人前。同伴见到他，非常惊喜，都感叹道：‘太神奇了！’又往前走，到了放钵城。迦毗梨婆罗门听到菩萨从海中平安回来，欢喜踊跃，出去迎候，并邀请其同伴，为他们摆下宴席，置办了各种美味佳肴。
 
【古文】
 
食讫谈叙行路恤耗。是时菩萨持其宝珠。指历其家。婆罗门家内。诸藏悉满。会者睹此。叹未曾有。时迦毗梨。庄严其女。若干种宝。校饰其身。躬手自捉金宝澡罐。先洗自手。后牵女臂。授与菩萨。
 
【白话】
 
用餐过后叙谈一路上的坎坷艰辛。这时菩萨拿出宝珠，在他家依次指了一遍，婆罗门家里各种仓库立刻变满。在场的人见后，都感叹前所未有。这时迦毗梨便打扮他的女儿，各种珠宝装饰其身，并亲手拿起金宝澡水罐，先自己洗手，然后拉着女儿的手臂，交到菩萨手中。
 
【古文】
 
菩萨为受。迦毗梨欢喜。严五百妓女。择取才能工为妓者。具五百白象。众宝庄校。极令奇异。用送其女。菩萨敕伴。驾乘进路。城中大小。送到道次。作众妓乐。导从还国。
 
【白话】
 
菩萨接受其女。迦毗梨很高兴，严饰五百个歌伎舞女，都是选取才能出众的做伎者，又备下五百头白象，用众宝装饰，奇异无比，送与他的女儿。菩萨便令同伴驾车上路，城中的老少，送到路边欢歌妙舞，送他还国。
 
【古文】
 
大施父母。自与儿别。忧结迷愦。啼哭过哀。其目俱冥。盲无所见。

儿还到国。礼拜问讯。父母闻声。以手摩扪 。尔时审知大施还国。
 
【白话】
 
大施的父母自从与儿子分别后，忧心重重，迷闷昏愦，啼哭哀伤过度，导致双目失明，什么都看不见。儿子回国后，跪拜行礼，问讯父母。

父母听到他的声音，伸手抚摸，这才确认是大施回国了。
 
【古文】
 
悲喜交代。穷责其子。汝实无状。舍我入海。困苦我曹。微命趣存。汝大海中。得何等物。菩萨出珠。以授父母。父母手捉。而自言曰。今我藏中。如斯石比。亦不少也。何用辛苦。方乃得此。菩萨取珠。指父母眼。目欻明净。如风除云。既还得视。
 
【白话】
 
悲喜交加，极力地责备儿子：‘你实在是无礼，丢下我们到海里去，让我们受尽困苦，勉强维持着性命。你到大海里，到底得到了什么？’ 菩萨拿出宝珠，递给他的父母，父母拿着宝珠说：‘我们仓库里，像这种石头，也有不少，你又何必费尽辛苦才弄来这个东西呢？’菩萨拿过宝珠，向父母双目一指，他们的眼睛忽然明亮起来，如风除云，两人又能看东西了。
 
【古文】
 
心遂欣豫。感此珠德。叹言甚奇。汝虽辛苦。功不唐捐。菩萨复捉其珠。而从求愿。若是旃陀摩尼者。使我父母。下自然当有七宝奇妙珍异床座。上有严净七宝大盖。言讫寻成。一切皆喜。
 
【白话】
 
父母心里才高兴起来，感受到这宝珠的功德，叹道：‘太神奇了，你虽历尽千辛万苦，但所作没有虚耗。’菩萨又拿着宝珠向它求愿：‘如果是旃陀摩尼，使我父母座下自然会有七宝奇妙珍异床座，顶上有庄严洁净的七宝大伞盖。’话音刚落，所求皆成，大家都很欢喜。
 
【古文】
 
菩萨复更捉珠求愿。令我父母及王臣民一切诸藏皆悉盈满。即以其珠。四向历讫。如语悉满。莫不惊喜。即时遣人。乘八千里象。告阎浮提一切人民。摩诃阇迦樊。海中吉还。得如意珠。其德殊异。却后七日。当令其珠雨于一切珍宝衣食。随人所须。自恣而取。皆各斋戒。储俟以待。
 
【白话】
 
菩萨又拿着宝珠求愿：‘让我父母及国王、臣民的所有仓库，都得以充满。’随即拿宝珠指向四面八方，如愿所求，皆得实现，众人莫不惊喜。随即派人乘八千里象，告示阎浮提内的一切人民：‘摩诃阇迦樊从大海中平安而归，获得如意宝珠，其功德不可思议。七日后，当让它降下一切珍宝衣食，随人所需，自行拿取。你们都应守持斋戒，准备好在那里等候。’
 
【古文】
 
告下遍已。七日头到。大施菩萨。沐浴其身。著新净衣。至平坦地。即持其珠。著高幢头。手执香炉。四方求愿。阎浮提人。贫穷辛苦。欲得济给令无有乏。若当实是旃陀摩尼。便当次第雨众所须。
 
【白话】
 
传达完毕后，到第七天早上，大施菩萨沐浴其身，穿上干净的新衣，来到平坦的地方，便拿出宝珠，挂在高大幢幡顶上，手捧香炉，向四方求愿：‘阎浮提众生，贫穷辛苦，我想救济他们，让他们不再缺衣少食。

如果真是旃陀摩尼，便应当依次降下人民所需的一切。’
 
【古文】
 
求愿已讫。四方阴雨云。即时风起。吹诸不净。瑕秽粪扫。皆悉除去。次雨微水。以淹尘土。次雨饮食。百味上美。次雨五谷。次雨衣服。次雨七宝种种奇珍。阎浮提内。众宝积满。人民之类。自恣而取。上妙衣食。盈溢有余。视诸珍宝。犹如瓦石。
 
【白话】
 
求愿完毕，阴云密布，立刻起风，各种不净物、肮脏的粪便都被吹走。接着下起小雨，掩盖住尘土。随即降下各种百味甘美的饮食。接着降下五谷。接着又降下衣服。接着降下七宝等各种奇珍之物。阎浮提内到处都是各种珍宝，人民随意而取。上等美妙的衣食等，绰绰有余，看各种珍宝犹如瓦石一样。
 
【古文】
 
尔时菩萨。观民充足。即遣臣吏四远。告下阎浮提内。咸使闻知。汝等群民。先由穷乏。求于衣食及诸财宝。更相欺诳。杀害极意。见利忘义。不推罪福。命终皆堕三涂之中。从冥入冥。受罪多劫。常相悲怜。无由相济。故忘形苦。涉险入海。得此宝珠。来用相救。汝等既已更无

乏短。念自克励勤修十善。摄身口意。慈仁孝顺。精进御意。勿怀放逸。
 
【白话】
 
这时菩萨见人民无所缺乏，便派遣官吏到四方宣告阎浮提内人民，都使他们听闻：‘你们这些百姓，以前由于贫穷困乏，为得到衣食及各种财宝，便互相欺诳，肆意杀生，见利忘义，不思维善恶，命终后都将堕入三恶趣中，从黑暗走向黑暗，多劫中感受痛苦。我常常悲悯同情你们，却无法救济，所以才不惧辛苦，冒险到大海里求得此宝珠用来救济你们。你们既然已经没有了贫乏，便应自行勉励，勤修十善业，收敛身口意，要仁慈孝顺，精进守护自心，不要心怀放逸。’
 
【古文】
 
种种方便。广敕奉善。因作文书。告诸王臣。腾其法诲。咸令闻知。更相劝督。勿妄为非。尔时一切阎浮提内。既蒙大恩慈泽沾润。各思何方。仰酬至德。又蒙优教。敕使修善。咸皆慕义。专习慈敬。制身口意。

不妄犯非。命终之后。皆得生天。
 
【白话】
 
种种方便，广为宣教令其奉行善业，并写下文书，宣告各小王臣子，宣扬他的教诲，让大众都知道，使之相互劝勉监督，不要胡作妄为。这时阎浮提内一切人民，蒙受此大恩德后，都在想如何才能报答这种深恩厚德。又听蒙其教化，告诫要修持善业，都非常仰慕他的大义，便都一心一意修习慈爱恭敬，收敛身口意，不胡作非为。命终以后，都得以转生天界。
 
【古文】
 
如是舍利弗。欲知尔时父婆罗门尼拘楼陀者。今现我父净饭王是。尔时母者。今现我母摩诃摩耶是。时大施者。今我身是。银城中龙者。今舍利弗是。琉璃城中龙者。今目犍连是。金城中龙者。今阿难是。时海神者。今离越是。阿难为龙王时。奉事于我。善知时宜。乃至今日。

素自知时。阿难。欲得此三愿者。随从其意。
 
【白话】
 
就是这样，舍利弗，要知道当时父亲婆罗门尼拘楼陀，就是如今我的父亲净饭王；当时的母亲，就是如今我的母亲摩诃摩耶；当时的大施，就是现在的我；银城中的龙王，就是现在的舍利弗；琉璃城中的龙王，就是现在的目犍连；金城中的龙王，就是现在的阿难；当时的海神，就是现在的离越。阿难做龙王时，侍奉我时非常了知时间安排，以至到了

今日，素来善知时宜。阿难，既然想要这三个心愿，就随你的意愿吧。”
 
【古文】
 
阿难闻此。欢喜踊跃。从座处起。长跪白佛。当尽形寿为佛侍者。时诸会者。闻佛所说。感念大恩。专心克励。思惟四谛诸法出要。有得须陀洹斯陀含阿那含阿罗汉者。有种辟支佛善根因缘者。有发无上正真道意者。有得住不退地者。咸共欢喜。顶戴奉行。
 
【白话】
 
阿难听后非常高兴，从座上起来，长跪在地对佛说：“尽此一生都愿做佛的侍者。”那时那些在场大众，闻佛所说，感念大恩，专心致志，刻苦自励，思惟四谛诸法的要义。有得到须陀洹、斯陀含、阿那含、阿罗汉果的；有种下辟支佛的善根因缘的；有发起无上真正道意的；有得住不退转地的。大众都非常欢喜，恭敬地奉行。
 

 

 

 

 

 

 

 

 

 
## 摩诃令奴缘品第三十一
 

 
【古文】
 
如是我闻。一时佛在迦维罗卫 国。尼拘卢陀 僧伽蓝 。佛初还国。于时诸释。观佛威仪。相好殊异。身体金色。三十二相 。视之无厌。各共群聚街陌市里。异口同音。叹说如来。于此众中。无有俦类。

实可敬哉。时诸比丘。闻是论已。并共白佛。说其诸人叹咏之词。
 
【白话】
 
如是我闻，一时，佛住在迦维罗卫国尼拘卢陀寺院内。佛陀刚刚回到自己的国家，这时释迦族人目睹佛陀的威仪庄严，相好无比，身体金色，具三十二相，令人百看不厌。大家集聚在街市巷里，异口同声地赞叹如来：“在这大众中没有可与之相比的，实在是令人尊敬啊。”比丘们听到了这样的议论后，将这些人对如来的赞叹告诉世尊。
 
【古文】
 
于时世尊。告诸比丘。汝等当知。吾乃往昔。于此众中。最尊最妙。不但今日。时诸比丘。各共白佛。不审世尊。过去世时。于此众中。最尊最妙。其事云何。尔时世尊。告诸比丘。谛听谛听。善著心中。吾当为汝。具足解释。过去世事。对曰唯然。愿乐欲闻。
 
【白话】
 
这时世尊便向比丘们说道：“你们应当知道，我在过去世，在大众中也是最尊最妙的，不只今日而已。”于是比丘们问佛陀道：“不知世尊过去世在大众中最尊最妙，是怎么一回事呢？”世尊对比丘们说：“谛听、谛听，牢记在心，我为你们详细解说过去世的事情。”比丘们答道：“是的！我们很想听。”
 
【古文】
 
佛便为说。过去无量。不可思议。阿僧祇劫。此阎浮提。有大国王。名曰令奴。其王统领。八万四千诸小国王。一万大臣。五百太子。夫人婇女。合有二万。
 
【白话】
 
世尊便为他们说道：“过去无量不可思议阿僧祇劫以前，阎浮提有一位大国王名叫令奴。此大国王统领八万四千位小国王，有一万名大臣、五百位太子，夫人、宫女共有二万人。
 
【古文】
 
最大夫人。字提婆跋提。最后怀妊。生一太子。其儿端正。身紫金色。其发绀青。两手掌中。千幅轮相。其左足底。有马形相。其右足底。有白象相。其儿福德。人中奇尊。即依父母。而为立字提婆令奴。乳晡长大。
 
【白话】
 
其最大的夫人叫‘提婆跋提’，最后怀孕生下一位太子。这位太子相貌端正，身体紫金色，头发天蓝色，两个手掌中有千辐轮相，其左脚底有马的形相，右脚底有白象的形相，这个孩子的福德，在世人中特别尊贵，于是便依循父母的名字，起名为‘提婆令奴’，乳晡长大。
 
【古文】
 
令奴大王。卒遇时病。其命将终。诸小国王。群臣太子。咸来问病。因问大王。假其终没。诸王太子。谁应绍嗣。时王报曰。若我诸子。有能具足十功德者。乃立为王。何等十德。一者身紫金色。其发绀青。二者两手掌中。有金轮相。具足不缺。三者其右足底。有白象相。四者其左足下。有马形相。
 
【白话】
 
令奴大王突然感染疾病，将要去世。各小国王、群臣与太子们都来探视病情，询问令奴大王：‘如果您去世了，各位太子，谁应继承王位？’ 令奴大王告言：‘如果我的这些太子中，有谁完全具备十种功德，才可奉为大王。哪十项功德呢？第一，身体紫金色，其发天蓝色；第二，两个手掌中有金轮相，无所缺乏；第三，右脚底有白象的形相；第四，左脚底有马的形相；
 
【古文】
 
五者著王衣服。与身相可。不大不小。六者坐王御座。威德巍巍。其坐安隐。七者诸王群臣。欢喜敬礼。称善无量。入于后宫。夫人婇女。踊跃欢喜。作礼恭敬。八者若将至于天祠。泥天木像。悉为作礼。九者福德威力。能雨七宝。称给一切。十者其母是谁。提婆跋提夫人所生。

若有具足是十功德。斯乃立之。用作大王。
 
【白话】
 
第五，穿上国王的衣服，与身材相配，不大不小；第六，坐上国王宝座，威德巍巍，其座位安稳；第七，各小国王与群臣，欢喜恭敬，无限赞叹。入于后宫，夫人宫女踊跃欢喜，向其行礼致敬；第八，如果到祭天的祠堂，泥塑木刻神像都向他行礼；第九，他的福德威力，能感天上降下七宝，满足一切的需求；第十，他是由提婆跋提夫人所生。倘若具足这十项功德，才拥立他为大王。’
 
【古文】
 
教敕已竟。无常对至。遂便命终。诸王臣民。五百子中。从其大者。次以十事。观相其身。此诸太子。身无金色。发无绀青。手掌无轮。足底无有象马之相。著王者服。不相应当。坐于御座。其木师子。惊张起立。欲搏啮之。诸王臣民。悉不敬礼。将至宫内。夫人婇女。悉不欢喜。无礼敬者。设入天词。自礼天像。诸余泥木天像。悉不作礼。语使雨宝。亦复不能。又复不是提婆跋提夫人所生。乃至五百诸大太子。于十事中。

乃无一事。
 
【白话】
 
国王吩咐完后，无常到来，便死去了。各王、臣民在五百名太子中，由年长者开始，依次以十项功德观察他们。这些太子，身非金色，头发非天蓝色，手掌没有金轮相，足底也没有白象和马的形相，穿上王袍，不能合身，坐在宝座上，座上的木雕狮子惊慌地站起来想要嘶咬，各王和臣民都不敬礼，来到后宫，夫人宫女都不高兴，更没有人行礼，若进入祭天的祠庙，对神像行礼，那些泥塑木刻的神像都不向他行礼，让天降下七宝，也不能应验，况且又不是提婆跋提夫人所生。结果五百位太子，没有人能具备十种功德中的一种。
 
【古文】
 
最下小子。身紫金色。其发绀青。看其两手。轮相具足。睹其脚底。象形马相。昞然如画。著王法服。与身相可。坐于御座。福德巍巍。诸王臣民。无不敬礼。入于后宫。夫人婇女。敬奉作礼。将至天词。泥木天像。悉皆为礼。教使雨宝。始语即雨。问是谁生。提婆跋提夫人所生。

十事具足。诸王臣民。即拜为王。
 
【白话】
 
只有最小的那位太子，身紫金色，其发天蓝色，看其两手，都有金轮相，观其脚底，白象形状、马相仿佛如画，穿上王袍正好合身，坐在国王宝座上福德巍巍，诸王及臣民无不向他行礼，入于后宫，夫人宫女恭敬行礼，来到祭天祠庙，泥木神像皆向他行礼，让天降宝，话音刚落则宝如雨下，问他是何人所生，答是提婆跋提夫人所生。十种功德完全具备，众小王和臣民便拜为大王。
 
【古文】
 
至十五日。日初出时。有金轮宝 。从东方来。轮有千辐。纵广一由旬。王即下座。右膝著地。跪而言曰。若我福德。应为王者。轮当称 我。即如其言。来在殿前。住虚空中。
 
【白话】
 
登基后第十五日，太阳初升时，有金轮宝从东方而来，轮有千辐，纵广达一由旬。国王便走下宝座，右膝着地，跪着说道：‘倘若我的福德应当为王，则金轮宝应如我意’说完便如其言，金轮来到宫殿前，停在虚空中。
 
【古文】
 
白象宝 者。从香山来。毛尾贯珠。若王乘上。象皆能飞。从朝至午。遍四天下。若以足行。足所触地。即成金沙。绀马宝 者。身绀青色。其马毛尾。皆悉珠色。皆雨七宝。若王乘上。一食之顷。游四天下。

不疲不劳。
 
【白话】
 
白象宝从香山而来，尾巴上穿着宝珠，如果国王乘坐，白象便能飞，从早晨到中午走遍四天下，如果白象步行，象足所触之地立即变成金沙。身体天蓝色的绀马宝，毛和尾巴都泛着珠宝般的光泽，能降七宝。如果国王坐上它，一顿饭的功夫便走遍四天下，不疲倦也不劳累。
 
【古文】
 
神珠宝 者。自然而至。其珠光明。昼夜恒照百二十里内。复能雨于七宝。称给一切。玉女宝 者。自然而至。端正殊妙。称适王意。典藏臣者。王须七宝。随意给足。终无乏尽。
 
【白话】
 
自然而至的神珠宝，其所发光明，昼夜皆能照彻方圆一百二十里之内，而且能降下七宝，满足一切所需。玉女宝也自然而至，仪态端正，极其美妙，一切均顺适满足国王的心意。国王所需的七宝，典藏臣都能随意地提供，令其充足，永远不曾缺乏。
 
【古文】
 
其典兵臣。王若欲须四种兵 时。顾视之顷。诸兵悉集。行阵严整。威力非凡。七宝既具。坐自思惟。吾享斯位。皆由前身宿种福业。乃致之耳。今当绍继使不断绝。即以香汤。洗浴其身。著新净衣。手执香炉。向于东方。跪而言曰。东方快士。来受我请。即时便有二万辟支佛。来至王宫。
 
【白话】
 
还有典兵臣，国王如果需要四种兵时，转瞬之间，四兵全部集结，行阵威严整齐，威力非凡。七宝已具备，国王自己思惟：‘我现在享受的王位，皆由前世修种种福业所致，今后应当继承使它不断绝。’便用香水洗浴身体，穿上新的干净衣袍，手持香炉，向东方跪着说道：‘东方的圣者，请来接受我的供养。’即刻便有二万辟支佛来到王宫。
 
【古文】
 
南西北方。悉皆请之。时有六万辟支佛。来受王请。王与诸臣。四事供养。其八万四千诸小国王。离家来久。即启大王。欲辞还国。王即听之。
 
【白话】
 
国王又于南方、西方和北方如是邀请，这时复有六万辟支佛如请而至。国王和群臣皆以四事供养。八万四千众小国王离家来此已经很久，便禀告国王，想告辞回国，国王便同意了他们的请求。
 
【古文】
 
因启王曰。此中快士。其数甚众。愿王垂愍。减省少许。与臣供养。愿使将来共享斯福。于时大王。即以四方辟支佛。与诸小王。随时供养。

经八万四千岁。诸王臣民。命终之后。皆得生天。
 
【白话】
 
于是各小国王都启奏道：‘这里圣者数量众多，恳求大王垂怜悲愍，将您供养的圣者略微减少，分给臣子供养，愿将来能共享这份福德。’于是国王便将四方辟支佛分给各小国王，随时供养，经过八万四千年。众小王和臣民命终后，都得以转生天界。”
 
【古文】
 
佛告诸比丘。欲知尔时令奴王者。今现我父白净王是。尔时提婆跋提夫人者。今现我母摩诃摩耶是。尔时提婆令奴王者。今我身是。尔时五百太子者。今此五百释是。我乃尔时。于诸人中。最为尊妙。吾今成佛。众相具足。于此众中。最为奇妙。
 
【白话】
 
佛告诉比丘们：“要知道那时的令奴大王，便是现在我的父亲净饭王；那时的提婆跋提夫人，便是现在我的母亲摩诃摩耶；那时的提婆令奴大王，便是现在的我；那时的五百太子，便是现在这五百位释迦族人。我当时在众人中最为尊贵善妙，今天我已成佛，众相具足，在此众人中最为奇妙。”
 
【古文】
 
时诸大会。闻佛所说。有得须陀洹者。斯陀含阿那含阿罗汉者。有种辟支佛因缘者。有发菩萨心成不退者。众坐欢喜。顶戴奉行。
 
【白话】
 
这时与会大众听闻佛陀所说，有得须陀洹果、斯陀含果、阿那含果、阿罗汉果的，有种下辟支佛因缘的，有发菩萨心获不退转果位的。大众欢喜，恭敬地奉行！
 

 

 

 
## 善求恶求缘品第三十二
 

 
【古文】
 
如是我闻。一时佛在舍卫国祇树给孤独园。尔时提婆达多。虽复出家。利养蔽心。作三逆 罪。推山压佛。伤佛脚指。复纵放黑象。欲令害佛。别僧两部。杀漏尽比丘尼。
 
【白话】
 
如是我闻，一时，佛住在舍卫国祇树给孤独园。当时提婆达多虽已出家，但被利养蒙蔽自心，造下三种逆罪：推落山石砸佛，碎石迸来伤佛足指，又放出黑象，想害佛陀；破和合僧；杀死漏尽的比丘尼。
 
【古文】
 
以故杀生。疑畏受后报。时有六师 。即往问之。六师便为说诸邪见言。为恶无罪。为善无福。信敬心生。丧断善根。
 
【白话】
 
提婆达多因杀生害命的缘故，怀疑且畏惧将来遭受果报。当时有外道六师，于是前往询问。他们便向提婆达多讲述种种邪见言论，说做恶事没有罪报，做善事也没有什么福报。提婆达多听后生起信敬心，因此断了自己的善根。
 
【古文】
 
是时阿难。析体爱重。惋恨情深。悲哽懊恼。白世尊言。调达愚痴。造不善业。坏破善根。辱释种子 。尔时世尊。告阿难言。提婆达多。非但今世为利养故断破善根。过去世时亦贪利养丧身失命。阿难白佛言。

世尊。提婆达多。过去世时。贪利丧身。其事云何。愿乐欲闻。
 
【白话】
 
阿难念及手足情深，既惋惜又痛恨、懊恼，便悲切、哽咽着对佛陀说道：“提婆达多愚昧无知，造下众多不善业，破坏善根，也玷污了释迦弟子！”佛告诉阿难：“提婆达多不只是今世为利养的缘故而断绝善根，过去世时也因贪图利养而丧失性命。”阿难对佛陀说：“世尊，提婆达多在过去世时因贪图利养而丧失性命，是怎么一回事呢？我很想听闻。”
 
【古文】
 
佛告阿难。善听当说。往昔无量不可思议阿僧祇劫。此阎浮提。有国名波罗奈。时有萨薄名摩诃夜移。其妇怀妊。自然仁善。意性柔和。
 
【白话】
 
佛告诉阿难：“仔细听，我为你宣说。过去无量不可思议阿僧祇劫以前，此阎浮提有个国家名叫波罗奈，国中有位商主名叫摩诃夜移，他的妻子自从怀孕后自然变得仁慈和善、性格柔和。
 
【古文】
 
月满生男。形体端正。父母爱念。施设美膳。延请亲戚并诸相师。共相娱乐。抱儿示众。为其立字。相师问言。此儿受胎已来。有何瑞应。其父答言。受胎已来。其妇自然。慈心和善。相师即为立字。名为善求。

乳哺长大。好积诸德。慈愍众生。
 
【白话】
 
怀孕期满产下一个男孩，身形端正。父母非常喜爱，就准备美味食物，宴请亲朋好友和众相师一起欢庆，席间抱着孩子给大家看，为他起名。相师问道：‘这个孩子受胎以来有什么祥瑞出现吗？’他的父亲回答说：‘受胎以来，他的母亲自然变得仁慈和善。’相师随即给孩子起名为

‘善求’。以乳哺育渐渐长大，喜欢行善积德，慈愍众生。
 
【古文】
 
次后怀妊。自然弊恶。期满生男。形体丑陋。即请相师。为其立字。相师问言。此儿怀妊。有何感应。答言怀儿已来。受性弊恶。于时相师。

即为立字。名曰恶求。乳哺长大。好为恶事。恒生贪心。怀嫉妒意。
 
【白话】
 
摩诃夜移的妻子后来又怀孕，性情自然变得恶劣。怀孕期满生下一个男孩，形貌丑陋，又请来相师为他起名。相师问道：‘这孩子受胎后有何征兆出现？’父亲回答说：‘怀上这孩子以来，他的母就变得性情恶劣’。于是相师随即为他起名为‘恶求’。恶求长大后，喜好做恶事，常生贪欲，心怀嫉妒。
 
【古文】
 
年各长大。欲行共贾入海求索宝物。各有五百侍从。前后而发。途路悬远。中道乏粮。经于七日。去死不远。是时善求。及诸贾人。咸共诚心。祷诸神祇 。欲济饥俭。于空泽中。遥见一树枝叶郁茂。便即趣之。有一泉水。
 
【白话】
 
善求和恶求年纪都已经长大，想与商人们一起入海寻求宝物，便各自带五百名侍从先后出发。由于路途遥远，众人走到半途，粮食就用完了。经过七天已离死亡不远。这时善求和商人们共同虔诚地祈祷神灵，希望能获得救助，度过这次饥荒。随后在旷野中，远远看见一棵枝叶繁茂的树，便走到近处，见有一眼泉水。
 
【古文】
 
善求及众。悉共诚心。求哀救护。诚感神应。现身语之。斫去一枝。所须当出。诸人欢喜。便斫一枝。美饮流出。斫第二枝。种种食出。百味具足。咸共承接。各得饱满。斫第三枝。出诸妙衣。种种备具。斫第四枝。种种宝物。悉皆具足。庄严悉备。所须尽办。
 
【白话】
 
善求和商人们、侍从共同虔诚地祈求哀怜救护，诚意感动了神灵，有一位神现身说道：‘砍下树枝，所须的东西就会出现。’大家十分高兴，便砍下一根树枝，结果有甘美的饮料流出；砍下第二根树枝，便有种种食物出现，百味具足，众人受用这些饮食后，都得以饱满；砍下第三根树枝，出现种种妙衣，样样具备；砍下第四根树枝，各种宝物都具足，于是种种庄严物都具备，所须也都成办了。
 
【古文】
 
恶求后到。众人如前。尽得充足。便自念言。今此树枝。能出如是种种好物。况复其根。今当伐之。足得极妙佳好之物。思惟心定。令人伐之。是时善求。闻如是语。怀愤懊恼。语恶求言。我等饥乏。命在旦夕。蒙此树恩。得济余命。云何怀此弊恶之心。而欲伐之。尔时恶求。

不用其言。即掘其根。
 
【白话】
 
恶求后来才到，大家像善求他们一样，都获饱满。恶求便暗自思惟：

‘如今这棵树枝都能出这么多的好东西，更何况它的根呢？现在应当砍掉它，这样足可获得极其稀有美妙的宝物。’打定主意，便命令侍从动手砍伐。善求听到他的话后，气愤懊恼地对恶求说：‘我们饥饿疲乏，命在旦夕，承蒙此树的恩典才得以保全性命，你为什么怀此歹毒之心要砍伐它呢？’当时恶求还是不听劝告，立即挖掘树根。
 
【古文】
 
善求感佩。不忍见之。领众归家。伐树已竟。有五百罗刹。取此恶求及众贾人。悉皆噉之。财物伴侣。一切丧失。
 
【白话】
 
善求感激树的恩德，不忍心看到它被砍伐，便率领众人回家。这棵树被砍伐后，结果有五百罗刹捉住恶求及商人们，将他们全部吃掉，财物和同伴一切都丧失了。”
 
【古文】
 
佛告阿难。尔时善求者。今我身是。尔时父者。今现我父净饭王是。尔时母者。今现我母摩诃摩耶是也。时恶求者。今提婆达多是。阿难。提婆达多。非但今日作不善事。贪利养故。世世常造。我于往昔。常与相值。恒教善法。而不用之。反更以我为怨。
 
【白话】
 
佛告诉阿难：“那时的善求，就是现在的我；那时的父亲，就是现在我的父亲净饭王；那时的母亲，就是现在我的母亲摩诃摩耶；那时的恶求，就是现在的提婆达多。阿难！提婆达多不但今世做不善事，贪图利养，其实他世世常造。我在过去世常与他相遇，恒常教诫他向善，却从不听从，反而将我看成怨敌。”
 
【古文】
 
尔时阿难。及四部众。闻佛所说。悲喜交集。咸自劝励。顶戴奉行。
 
【白话】
 
这时阿难及四众弟子，闻佛所说，悲喜交加，皆自劝励，恭敬地奉行！
 
  

## 善事太子入海品第三十三
 

 
【古文】
 
如是我闻。一时佛在罗阅祇耆阇崛山中。与大比丘僧。围绕说法。尔时贤者阿难。见提婆达多。于如来所。常怀嫉妒。驱饮醉象。推山镇佛。种种方便。欲得危害。然佛慈心。常有矜愍。于罗睺罗及提婆达多。

视之一等无有差别。
 
【白话】
 
如是我闻，一时，佛住在罗阅祇耆阇崛山中，为大比丘僧围绕而演说佛法。这时贤者阿难见到提婆达多对佛陀一直心怀嫉妒，他驱使醉象、推山石砸佛，用种种手段想加害佛陀。然而佛一直以慈心，恒常怜悯他，对亲子罗睺罗与提婆达多一视同仁，无有差别。
 
【古文】
 
贤者阿难。睹其如是。常怀惋怅。思惟在意。从座而起。偏袒右肩。长跪合掌。叹说是事。佛告阿难。提婆达多不但今日兴恶于我。宿世之时亦伤害我。然我于彼常慈念之。贤者阿难即白佛言。不审世尊。提婆达多。亦为伤害。尔时慈愍。其事云何。愿具说示。
 
【白话】
 
贤者阿难看到他这样作，心里怨恨提婆达多，想到这些，便从座而起，偏袒右肩，长跪合掌感叹地说起这件事。佛告诉阿难：“提婆达多不仅现在加害于我，过去世中也一直要加害我，但我始终慈悯他。”贤者阿难随即对佛说道：“不知过去世时提婆达多也曾加害您，但世尊慈悯他，这是怎么一回事呢？愿世尊为我们详细宣说。”
 
【古文】
 
佛告阿难。过去久远。无量无数。不可思议。阿僧祇劫。此阎浮提。有一国王。名曰勒那跋弥。（此言宝铠。）领五百小国王。有五百夫人婇女。皆无有子。王便祷祠诸天日月山海树神。经年历纪。不获子息。王大愁忧。而自念言。我今无子。旦夕崩亡。国无绍继。天下必乱。所以者何。五百诸臣。不相宾伏。便当力诤。强弱相陵。抂杀无辜。亡国丧民。莫不由此。念是事已。益增愦恼。
 
【白话】
 
佛告诉阿难：“过去久远不可思议阿僧祇劫以前，这个阎浮提有一位国王，名叫勒那跋弥（汉语：宝铠）。统领五百小国王，他拥有五百位夫人和宫女，却都没有孩子。国王便向众天日月山海树神祈祷，经过许多年，依然不见效。国王因此十分苦恼，自己想道：‘我今无子嗣，一旦我死去，王位无人继承，天下必然大乱。为什么呢？五百位大臣互不服从，就会力争王位，相互侵扰，势必殃及无辜者。亡国丧民，无不是由此引起。’想到这些，国王更加忧愁苦恼。
 
【古文】
 
时有天神。知王至意。于王梦中。而语王言。城外林中。有二仙士。其第一仙。身有金色。福德聪辩。不可逮及。汝苟须子。可往求请。必当回意来生王家。王寻惊悟。差有喜色。即敕驾乘。单将数人。遍往推觅。
 
【白话】
 
这时有一位天神了知国王的诚心，就托梦给国王说：‘城外的森林中，有两位仙人，其中一位身上泛着金色，福德深厚，智慧辩才无人能及。你如果想要孩子，可以去向他请求，他定会同意来投生国王家。’ 国王立即从梦中惊醒，脸上还稍带着喜色，即命准备车马，亲自带领几名随从，四处寻找那位仙人。
 
【古文】
 
便得见之。即向求哀。种种自说。国无继嗣。忧深虑重。贪屈大仙。来生我家。绍继国嗣。去我忧患。若不见耻。唯垂见顾。尔时仙人。见王殷勤。不忍拒逆。即便可之。
 
【白话】
 
终于遇见了那位仙人，国王便向其述说种种理由，苦苦哀求道：‘王位无人继承，我极其忧虑，希望您能屈尊来我家投生，继承王位，免除我的忧虑。希望您不要嫌弃，恳请您慈悲可怜我。’这时仙人见国王苦苦相劝，不忍拒绝，便答应下来。
 
【古文】
 
第二仙人。复语王言。我亦当往生于王家。王大欢喜。便辞还宫。经历数时。金色仙人。即取命终。大王夫人。名曰苏摩。即觉有身。聪明女人能得此智。知所怀妊。分别男女。便自说言。我所怀妊。必当是男。王及宫内。闻此语已。欣悦无量。王敕宫内夫人婇女。尽共承给。

称悦其意。床褥饮食。极令细软。将护进止。不临危险。
 
【白话】
 
另一位仙人也对国王说：‘我也要去你家投生。’国王十分高兴，便告辞回宫。经过一段时间，那位金色仙人即便命终。国王的大夫人名叫‘苏摩’，此时感觉有了身孕。聪明的女人可以知道所怀的孩子是男是女，她便自己说道：‘我所怀的定是男孩。’国王和宫内的人听后万分欣喜，国王令宫内其她夫人宫女都来承侍苏摩夫人，让她称心如意，

令她的床褥饮食，极其精细柔软，护持活动起居，不让出现丝毫危险。
 
【古文】
 
十月已满。其大夫人。便生男儿。端正绝异。身紫金色。其发绀青。人相具足。王及内外。观之无厌。因召相师。令占相之。相师寻诣。上下观相。欢喜踊跃。而白王言。此儿相好。人中难有。聪明福德。不可逮及。王闻遂喜。复告相师。可为立字。
 
【白话】
 
十月的孕期已满，大夫人苏摩便生下一个男孩，容貌端正绝伦，身体紫金色，头发是天蓝色，具足人的所有相好。国王和宫内外的人们怎么也看不够，就召来相师为他看相。相师很快赶来，上上下下仔细观看，欢喜踊跃，对国王说：‘这孩子的相好，人间难有，他的智慧和福德无人能及。’国王听了很高兴，又让相师给孩子起名。
 
【古文】
 
相师问王。今此太子。受胎已来。有何变异。王即答言。此太子母。素来妒恶。乐人之过。妄举奸非。见他人善。心不为喜。怀妊已来。志性改异。为人慈仁。矜愚爱智。好修施惠。等意护养。
 
【白话】
 
相师向国王询问：‘太子受胎以来发生了什么异常的事情？’国王回答：‘太子的母亲向来恶劣嫉妒，看到他人的过失就高兴，喜欢搬弄是非，诬告他人，看见别人的善行就不欢喜。自从怀孕以来，性格全然改变，为人慈爱仁厚，同情愚者，爱慕智士，喜欢布施利益他人，平等爱护养育一切众生。’
 
【古文】
 
相师闻此。赞言善哉。此是儿志。寄情于母。便为立字。字迦良那伽梨。（此言善事。）其第二夫人。名曰弗巴。第二仙人。亦复命终。生于第二夫人腹中。日月足满。便生男儿。形体状貌。无他殊异。复召相师。次令相师而瞻相之。
 
【白话】
 
相师听了赞叹道：‘好啊！这是孩子的意志寄托在母亲身上所致。’ 于是就给他起名叫迦良那伽梨（汉义：善事）。国王的第二夫人名叫弗巴，第二位仙人命终后，就投胎在她身中。孕期已满，弗巴夫人生下一个男孩，形体和相貌都没有什么与众不同的地方。国王又请来相师为孩子看相。
 
【古文】
 
相师披观。而语之言。此太子者。是常人耳。福德智能。为足自住。王复敕之。为其立字。相师复言。有何异事。王语相师。此太子母。素性忠良。为人慈顺。乐宣人善。怀妊已来。返更乐恶。嫉妒贤能。见善不喜。相师复言。此亦儿志。寄之于母。故使然耳。因即立字。为波婆伽梨（此言恶事）。
 
【白话】
 
相师详细观察后对国王说：‘这个太子是个普通人，福德智力只是足够自己受用。’国王又命相师给孩子起名，相师又询问：‘发生过什么异常的事？’国王告诉他：‘这孩子的母亲向来忠厚善良，为人仁慈柔顺，喜欢称道他人的善行。怀孕以后反而喜好恶行，嫉妒贤能的人，看见善事便不高兴。’相师又说：‘这也是孩子的意志寄托在母亲身上，所以导致这样。’于是就给他起名为波婆伽梨（汉义：恶事）。
 
【古文】
 
其王尔时。注心爱念迦良那伽梨。不失其意。即敕为起三时之殿。

冬时居温殿。春秋居中殿。夏时居凉殿。安置妓直。而娱乐之。
 
【白话】
 
国王专心爱念善事太子，从不违逆他的心意。下令为他修建适宜三个时期居住的宫殿：冬季居住在温殿，春天秋天居住在中殿，夏天则居住在凉殿。准备了各种歌舞伎乐，让太子娱乐。
 
【古文】
 
太子渐大。聪辩殊异。学诸世典。十八部经。诵持通利。并善其义。后辞出游。王即听之。敕治道陌。除去不净。乘大白象。金银校饰。千乘万骑。导从前后。
 
【白话】
 
善事太子慢慢长大了，极具聪明辩才，学习世间的十八部论典，读诵受持通达无碍，又善解其义。后来向父亲请求出游，国王答应了，下令整治道路，除去污秽之物。太子骑着大白象，金银庄饰，有千乘万骑前呼后拥。
 
【古文】
 
街道陌中。一切人民。夹道两边。诸楼阁上。观者无数。皆言太子。孰似梵天。威相姿貌。人中希有。尔时太子。见诸乞儿。身体羸瘦。衣被弊坏。左捉破器。右持折杖。卑言求哀。从人乞丐。太子问曰。何以乃尔。群臣答言。如此人辈。或无父母。孤穷单独。无所依仰。癃 疾狂病。不能作役。无一钱储。身口所切。是使尔耳。太子慈愍。心深增悼。
 
【白话】
 
沿途之上，一切人民挟道两边，楼阁上围观的人不可计数，他们都说：‘太子极像梵天，他的容貌姿态、威严的气度人中少有。’太子在这时见到许多乞丐，身体瘦弱，衣服铺盖破烂，左手拿着破烂的器皿，右手拄着拐杖，低声下气地向人哀求乞讨。太子就问：‘他们为什么会这样？’群臣回答说：‘这些人中有的无父无母，孤独贫穷，没有人可以依靠，又患上了恶疾，不能劳作，更没有一点积蓄，为了身口的需要，只能作乞丐了。’太子仁慈悲悯，心中深感痛苦。
 
【古文】
 
转复前行。见诸屠儿。杀害畜生。稍割称卖。太子问言。何以作此。寻各答言。我不必乐。祖父已来。以此为业。若舍此事。无以自济。太子闻此。长叹而去。
 
【白话】
 
继续往前走，又看到屠夫们杀害牲畜，切下肉来论斤出卖。太子又问：‘为什么做这些呢？’屠夫们马上纷纷说道：‘我们自己也不喜欢。但从祖辈以来就以此为业，如果舍弃这个职业，没有办法养活自己。’ 太子听了这番话，长叹着离开了。
 
【古文】
 
转前到田。见诸耕者。垦地虫出。虾蟆拾吞。复见有蛇。吞食虾蟆。孔雀飞来。啄食其蛇。太子问人。此作何等。耕者答言。此是我业。于中下种。后当得谷。以自供食。并输王家。太子叹曰。人由饮食。杀害众生。役身役力。辛苦乃尔。
 
【白话】
 
太子又往前走，来到农田旁，看到耕种的人犁地时翻出许多虫子，被蛤蟆吞吃，又看到蛇在吞食蛤蟆。一只孔雀飞来把蛇啄着吃了。太子问耕地的人：‘这是在做什么？’他们回答：‘这是我们的职业，在土地中播种，以后收获谷物，养活自己，还要供应王家。’太子感叹道：

‘人类为了饮食，杀害众生，又劳役自己，竟如此辛苦！’
 
【古文】
 
转复前行。见诸猎师。趣向群鸟。挽弓欲射。复见安网。张施在地。见诸禽兽。堕在其中。惊张鸣吼。不能得脱。太子问言。皆作何等。咸皆答言。捕诸禽兽。以自供济。太子闻此。深叹舍去。
 
【白话】
 
太子再往前走，看到猎人们追逐群鸟，拉弓想射杀它们；又看到地上设置的网罟，许多飞禽走兽陷在里面，惊恐得张着嘴鸣叫嘶吼，不能够挣脱。太子问：‘你们都在做什么？’猎人回答：‘捕捉禽兽，养活自己。’太子听了，发出长长的叹息而离去。
 
【古文】
 
到河池边。见捕鱼师。张网捕鱼。狼藉在地。跳踉申缩。死者无数。太子复问。皆各答言。我仰此鱼。用供衣食。太子长叹。愍哀群生。为衣食故。乃当如是。杀害众生。供俟身口。殃罪日资。后报如何。便回还宫。忧念不乐。
 
【白话】
 
他又来到河塘边上，看到渔夫正撒网捕鱼，鱼儿狼藉满地，跳跃着、伸缩着，死去的也不知有多少。太子又询问，渔夫们回答说：‘就靠着这些鱼，来供给衣食。’太子长长地叹息，心中悲悯苍生为了衣食的缘故竟至于这样的杀害众生。供给身口犯下的罪愆日日增长，将来会得到怎样的报应？回到王宫，忧思不乐。
 
【古文】
 
往白父王。愿赐一愿。王答之曰。恣汝所欲。不相违逆。太子白王。出行游观。睹彼群品。为衣食故。欺诳杀害。积罪日增。意甚悼愍。欲得供济。愿王听我。用于王藏。自恣布施。充民所乏。王于太子。倍加爱念。闻其所语。不能违意。即便可之。
 
【白话】
 
前去对父王说：‘希望父王满足我一个心愿。’国王说：‘随便你有什么要求，我都不会拒绝。’太子告诉国王：‘我外出巡游，看到群生因为衣食的缘故，造下欺诳，杀害的恶业，积累的罪行日日增加。心里很可怜他们，想要加以救济。希望大王能允许我动用国库，随意布施，以满足人民所乏资财。’国王倍加疼爱这个太子，听了他的话，不便反对，就答应下来。
 
【古文】
 
于是太子。即时宣下。告诸人民。迦良那伽梨太子。布施穷困乏短之者。一切施给。皆悉来取。若有欲须金银宝物衣服饮食。及余所须。当施与之。即开王藏。出诸宝物。著诸城门。及置市中。随人所须。一切悉给。
 
【白话】
 
于是太子即时发出通告，通告人民：‘善事太子要布施穷困贫乏的人们，一切都布施，都可以来取。如果有需要金银财宝、衣服饮食和其他一切，都会施予。’他打开国库，拿出宝物放在城门口和集市中，不管众人需要什么，全部都给予。
 
【古文】
 
尔时诸国。沙门婆罗门。贫穷孤老。癃残疾病。强弱相扶。次第而至。须衣与衣。须食与食。金银宝物。恣意而与。尔时人民。展转相语。

遍阎浮提。皆悉来集。用王宝藏。三分向二。
 
【白话】
 
一时间各国的沙门、婆罗门、贫穷者、孤儿、老人、残疾生病的人都扶老携幼地接连到来，需要衣服的就给衣服，需要食物的就给食物，金银宝物随意施予。人们争相转告，整个阎浮提的众生都来聚集，把国库的储备用掉了将近三分之二。
 
【古文】
 
时典藏臣。入白王言。大王典领五百小国。诸国使命。当有往反。事须宝物。还相报遗。太子布施。用王内藏。三分之物。向用其二。王可思之。勿令后悔。王闻是语。而告臣言。我此太子。意好布施。其心猛盛。不可回转。若当禁遮傥违其意。令其忧恼。当云何耶。分恣其意。

莫得违失。如是数时。太子布施。所残藏物。三分用二。
 
【白话】
 
典藏大臣进宫来启奏国王：‘大王您统领着五百属国，各国来朝的使节须要来往，这些都需要宝物礼尚往来。太子现在布施，已经用掉了国库储备的三分之二。大王您可要三思，不要后悔。’国王听后就对这位官员说：‘我这个太子，喜好布施，心意猛烈，不能回转。如果禁止他这样作，违背了他的心意，让他忧愁苦恼，那该怎么办呢？理应随顺他的心意，不要违背他。’这样没过多久，太子布施掉了所剩财物的三分之二。
 
【古文】
 
臣复白王。前所残物。日日布施。三分之中。已更用二。余残少许。当俟信遗。不可尽用。愿王熟思。后莫见咎。王便思惟。而告臣曰。吾爱此子。特复倍余。不忍显露违逆其意。若来索宝。小避行来。若其急索。且复与之。乍得乍否。可延日月。尔时藏臣。得王教已。太子后日。

来索宝时。其臣讬缘。余处行来。
 
【白话】
 
典藏又来上奏：‘上回剩下的那些财物，天天布施，又用掉了三分之二，剩下的少许要留作信使之用，不能用完了。希望国王深思，以后不要怪罪我。’国王想了一会儿，告诉这官员说：‘我喜爱这个太子甚于其他一切，不忍心显出拒绝他的心愿。他如果来取财宝时，你就暂时外出回避；如果他催得急了，还是给他，这样他有时要到有时要不到，可以延缓时日。’官员得到国王的指示后，太子后来索要宝物时，就借故到别处回避。
 
【古文】
 
或时索得。或时不得。不能一一称其所须。太子觉之。而自念言。今此藏臣。有何力能。敢违失我。不相承用。将是王意。故使尔耳。又人子礼。不应竭用父母库藏。令其尽也。今此藏中。所残无几。我当云何。得于财宝。给施一切令无有尽。
 
【白话】
 
太子有时能拿到财物，有时不能，不能一一满足他的需要。太子察觉到这事，自己想道：‘这个守库的官员有什么能力敢违背我，不听我吩咐？这肯定是父王的授意，才出现这种情形。再者为人之子，理应不该用光父母的储蓄，令仓库变空。现在仓库里所剩无几，我应怎样才能得到足够的财宝，施舍一切人令他们无有匮乏呢？’
 
【古文】
 
作是念已。即问诸人。今此世间。作何事业。可得多财。称意足用。有一人言。不避剧难。远出贩卖。可得多财。有一人言。垦治田亩。不避寒暑。广种五谷。可得多财。有一人言。多养六畜。随时将护。时节蕃息。可得多财。有一人言。唯不顾命。能入大海。至龙王宫。求如意珠。斯事成办。最得多财。
 
【白话】
 
这样想了，他就问很多人：‘在现今的世界上作什么事业可以得到很多财物，随意使用？’一个人说：‘不怕艰险到远方贩卖货物可以得到很多钱财。’一个人说：‘耕种田地，不管冷热，多种五谷，可以得到很多财物。’一个人说：‘多养家畜，随时看护，按时节让它们繁衍可以得到很多财物。’一个人说：‘只有不顾惜性命，入大海到龙宫求取如意宝珠，这事如果成功了，能得到最多的财物。’
 
【古文】
 
于时太子闻众人语。而自念言。行贾种田。畜养六畜。且非我宜。得利无几。唯入大海。诣龙王宫。此入我意。当勤求是事。作是念已。往白父王。我欲入海。求索珍宝。给施众生。用之无尽。唯愿父母。当见听许。
 
【白话】
 
太子听了人们的种种说法后想道：‘从商、种田、饲养家畜，都不适合我，得到的利润也很少，只有入海到龙宫才最合我的心意，应当努力去做这事。’他打定了主意去对国王说：‘我打算入大海去寻求珍宝，布施众生，可以永不竭尽。希望父母能答应我。’
 
【古文】
 
王及夫人。闻太子言。甚怀忧灼。问太子曰。汝有何意。而欲入海。苟欲布施。成汝本志。我家所有藏内余残。尽当与汝。以用布施。何为自弃。云欲入海。又闻海中。多诸剧难。黑风罗刹。水浪回波。摩竭大鱼。水色之山。如斯众难。安全者少。百伴共往。时有一还。汝今何急。没身危险。我及汝母。无不极忧。诸王臣民。皆怀灼惕 之惧。念舍此




















  
269 灼惕：zhuó tì
 
意。勿更纷纭。
 
【白话】
 
国王和夫人听了太子的话心急如焚，他们问太子：‘你为什么想要去大海呢？如果你要布施，成就你的本愿，我们家仓库里所有剩下的储蓄都给你，用来布施，为什么不顾性命，说要入海呢？何况听说大海中有很多大灾难，黑风、罗刹、水浪回波、摩竭大鱼、暗礁。面对这样众多的灾难，能安全回来的人很少。一百个人结伴出海，有时只有一个生还，你今天有什么急事让自己身陷危险之中呢？我和你母亲都为你极度担心，众小国王和大臣、百姓们都如火烧一般为你担心。快快打消这个念头吧，不要再说来说去。’
 
【古文】
 
于是太子。闻王此语。心存大计。志期拔济。王虽留遮。意不倾动。规尽身命。成办其事。布身于地。腹拍王前。因白王言。唯愿垂哀。遂子本心。若必拒逆。不见听许。伏身此地。终不起也。
 
【白话】
 
虽然听到国王这样说，但太子心系大事，立志要拔济天下苍生。国王虽然万般挽留，但他心不动摇，准备以牺牲性命来成办这件事。他五体投地匍匐在国王面前，对国王说：‘恳请你们哀悯我，实现儿子的本

愿，如果你们一定要拒绝不答应的话，我就伏身在这里始终不起来。’
 
【古文】
 
王及夫人。内外一切。见太子意。不可回转。自誓毕死。伏身于地。皆共解喻。晓谢令起。其言如初。执志不变。从一日至二日。乃至六日。王及夫人。自共议言。太子不食。已经六日。到明七日。命必不全。此儿前后。意所欲作。要必成办。不可回转。若令入海。犹有还理。今违其意。反断人望。就当听之。故忧在后。
 
【白话】
 
国王和夫人以及宫内外的所有人看到太子的心意不可回转，他还发誓要至死伏身在地，于是一齐用种种说辞开导解劝，让他起身。但太子回答还是最初那样，守志不可改变。从第一天到第二天，乃至到第六天，国王和夫人商量道：‘太子已经绝食六天了，到明天就是第七天，性命肯定难保。这孩子想干的事从来就必定要办成，不可能改变。如果让他入海，还有生还的可能；如果违背他的心意，定然会断了我们的希望。

姑且答应了他，把担忧留在后面吧！’
 
【古文】
 
王与夫人。相可已讫。俱共来前。各捉一手。涕泪交流。因语之言。听汝入海。可起还食。于时太子。闻王语已。欢喜而起。晓喻父母。我虽入海。不久当还。唯愿莫大忧念于我。为办种种肴膳。饮食已讫。出外广行宣令。迦良那伽梨。今欲入海。谁欲往者。当共俱进。
 
【白话】
 
国王和夫人达成共识后，一齐来到太子面前，各自握住他的一只手，涕泪交流，因此对他说道：‘我们答应你入海，你快起来吃些东西吧。’ 太子听了国王的承诺后，高兴地站起身开解父母说：‘我虽然是到大海里去，不久就会回来。只希望不要对我太过牵挂。’为太子置办了盛宴，太子用完餐后，就到王宫外广泛宣布告令：迦良那伽梨太子现在准备入海，有想去的，可以同往。
 
【古文】
 
尔时国中。有五百贾客。咸皆来集。悉言欲去。是时国中。有盲导师。自前已曾数反入海。太子闻之。即往到边。向其殷勤嘉言求晓。汝当与我共入大海。示我行来利害去就。导师答言。我既年老。又盲无见。虽欲自去。私情甚难。王爱太子。隆倍异常。须臾离目。有怀悒迟。今闻与我共入大海。傥复见拒。咎我不少。
 
【白话】
 
国中有五百位商贾前来会集，都说愿意入海。当时国中有一位盲人导师，先前曾几次入海，太子听到他的事迹后，就到他那里殷勤致意，好言祈求开导：‘请您和我一齐出海，给我指示方向、利害、趋避。’ 导师回答：‘我已年纪老迈，又眼盲无所见，自己虽然想入海，但自己的状态不允许。国王异常疼爱太子，太子一刻不在眼前就会忧心牵挂，

现在听说您想和我一齐入海，如果您又被拒绝入海，我的过失也不少。’
 
【古文】
 
于时太子。闻是语已。即便还宫。自白父王。今此国中。有盲导师。前已数反。曾到大海。愿王敕晓。令共我去。王闻是语。自往其所。语导师言。我此太子。志存入海。种种谏语。意志不回。事不得已。今就听去。念其年少。未厌辛苦。闻汝曾行。知海去就。望汝回意。忍劳共往。
 
【白话】
 
太子听了这话，就回到王宫中对父王说：‘现在我国有一位盲人导师以前曾经几次入海，希望您能劝导他，让他和我同行。’国王听了太子的话，就亲自去导师那里对他说：‘我这位太子已打定主意要入海，我们作了种种劝告，但他意志坚决，不可回转，事不得已，我答应他前去。考虑到他年纪尚小，没有经历过辛苦。听说你以前去过，知道在大海中如何趋吉避凶，希望你能回心转意，不辞辛苦和他同行。’
 
【古文】
 
尔时导师。闻王是语。即白王言。恨我年老。盲无所见。大王所敕。岂敢有违。王得是语。即自还宫。于时太子。即共导师。论定发日。还到王所。王问左右。谁敬爱我。可与太子共往采宝。
 
【白话】
 
导师听了国王的话就回禀道：‘只恨我年纪老迈，眼睛看不见东西。既然大王您发下旨意，我又怎敢违背。’国王得到这个答复后就返回王宫。太子就和这位导师商定好出发的日期。回到王宫，国王对身边的人说：‘谁如果敬爱我，就应与迦良那伽梨太子一齐前往取宝。’
 
【古文】
 
波婆伽梨。即白王言。愿与兄俱。共涉大海。王闻此语。而自念言。令弟共往险厄之中。傥能济要。胜于他人。作是念已。即可听去。尔时太子。出三千两金。以千两办粮。千两办船。复以千两。供诸所须。严办已讫。于是欲发。王及夫人。诸王臣民。啼哭送之。别于路次。于是太子。与诸同伴。进道而去。
 
【白话】
 
恶事就启奏国王说：‘我愿意和兄长善事一块儿入海。’国王听了，想道：‘让弟弟陪他共往险恶之地，如果能够救助，总会胜过他人。’ 想罢国王就答应了恶事前去。太子拿出三千两黄金，用一千两置办粮食，一千两置办航船，又用一千两置办其他所需。一切准备就绪，准备出发。国王、夫人和众小国王、大臣、百姓们都啼哭着来送行，在路边道别，太子和同伴们上路离去。
 
【古文】
 
到于海边。牢治其船。令有七重。候风时节。推著水中。以七大索。系于海边。摇铃唱令。语众人言。汝等皆听海中众难。水浪回波。恶龙罗刹。黑风回复。海色之山。摩竭大鱼。如是余难。其数犹多。前后入海。吉还者少。若狐疑者。于此可还。谁能坚意。分舍身命。不顾父母。不恋妻子。当共入海。至于宝所。若得珍宝。安隐还归。子孙七世。用不可尽。作是令已。便断一索。
 
【白话】
 
来到海边，加固航船。令有七层，等到季风起时把船推下水，用七条大绳把它系在岸边。太子命人摇着铃对大家高声宣布道：‘你们都听说过大海中有种种灾难：大浪漩涡、凶残的毒龙和罗刹、黑风回覆、暗礁、摩竭大鱼，其他种种灾难还有许多。历来入海而平安生还的人很少。你们如果犹豫胆怯的话，现在可以回去。谁能意志坚定，舍得下性命，不顾父母、不留恋妻儿，可以一同入海。如果能到珍宝所在，得到珍宝，安稳归来，那么子孙七世也享用不完。’说完告令，就砍断一条绳索。
 
【古文】
 
日日如是。至于七日。唱令已讫。断第七索。望风举帆。船疾如箭。径与诸人。到彼宝渚 。太子聪明。通达世典。识宝色相。悉知其价。示语众人诸宝好丑。敕语众贾。令随意取。重告众贾。令多少得中。多取船重。有沉没之忧。少取行劳。不补其苦。敕诫已讫。独与导师。别乘小船。与众人别。转复前进。
 
【白话】
 
每天都这样，一直到第七天，宣读了告令后就把最后一条绳索砍断。按着风向升起船帆，航船如同离弦之箭般径直把大家带到了珍宝之洲。太子很聪明，通达世间经典，懂得鉴别各种宝物，都知道它们的价值，告诉大家这些珍宝优劣。他告诉众商人：‘随意拿取。’后来又告诉众商人：‘要多少适中，如果拿太多航船就沉重，有沉没的危险；拿少了又不能弥补行程的劳苦。’他告诫完了大家，独自和导师乘小船辞别了众商贾，又向前行驶而去。
 
【古文】
 
导师问言。此前应有白色之山。汝为见不。太子言见。导师语言。此是银山。转复前行。导师复问。当有绀色之山。汝见未耶。太子答言。我已见之。导师语言。是绀琉璃（山）。转更前进。复问太子。此中应有黄色之山。汝为见未。太子言见。导师语之。此是金山。到金山下。坐金沙上。
 
【白话】
 
导师问：‘这前方应当有一座白色的山，你看见没有？’太子说：

‘看见了。’向导告诉他：‘这是一座银山。’又向前行驶，导师又问： ‘这前边有一座蓝色的山，你看见了吗？’太子回答：‘我已经看见了。’ 导师告诉他：‘这是一座绀琉璃山。’再往前行驶，又问太子：‘这里应有一座黄色的山，你看见了吗？’太子回答说：‘看见了。’导师告诉他：‘这是座金山。’船到了金山脚下，他们就坐在金沙上。
 
【古文】
 
导师言曰。我今羸劣。命必不济。即示方面。进止道路。汝从是去。前当有城极妙。七宝杂厕。汝到城门。城门若闭。其城门边。有金刚杵 。汝便取杵。以撞其门。城中当有五百天女。各赍宝珠。来用奉汝。更有一女。最特尊胜。所持宝珠。而有绀色。名旃陀摩尼。此如意珠。得便坚持。勿令失脱。其余与者。亦得取之。摄录诸根。勿复与语。我今转极。余命少少。若命终后。念识我恩。对我发哀。埋此沙中。
 
【白话】
 
导师说道：‘我现在身体虚弱，肯定活不成了，只能为你指示方向，行进的道路。你从此出发，前方会有一座城池，极其美妙，七宝间杂。你到城门前时，城门如果是关闭的，城门边上有一个金刚杵，你就拿起这杵撞击城门。城中有五百天女，各个拿着宝珠来献给你。另外还有一位天女最为尊胜，她拿的宝珠泛着蓝色，名叫‘旃陀摩尼’。这颗如意珠，拿到后就牢牢抓住，切勿让它遗失，其他天女给你的，也可以拿。然后你要收摄诸根，不要再和她们搭话。我现在已经到了最后的弥留之际，剩给我的时间不多了。我死去以后，看在我恩德的份上，请你哀怜我，把我埋在这片沙中。’
 
【古文】
 
导师语竟。气绝命终。对之悲恸 。为之葬埋。随其所教。进前而去。到七宝城。城门坚闭。见金刚杵在其门边。如语取杵。以撞其门城门便开。五百天女。各持宝珠。来奉太子。最前一女。手所持珠。如语绀色。
 
【白话】
 
导师说完后就气绝命终。太子对着尸体悲痛不已，把他埋葬了。按着他的教导向前行去。到了七宝城，城门紧闭，看到在城门边有金刚杵，就按照向导的吩咐拿了杵撞击城门。城门打开，五百天女各自拿着宝珠前来呈献给太子。最前边的一位天女所拿的宝珠，正像向导说的那样是天蓝色。
 
【古文】
 
随次第摄取。裹在衣角。便旋还来。前太子别后。波婆伽梨复语众人。行来不易。但当多取。众人贪宝。取之过度。太子还到。其船已满。放船还来。船便沉没。诸贾人辈。乍沈乍浮。太子已有如意珠。故身不没溺。
 
【白话】
 
太子按次第收下宝珠，裹在衣角里，然后迅速返回了。先前太子辞别以后，恶事对大家说：‘来这里不容易，应该多拿些！’大家贪执宝物，拿得过多，等太子回来时，航船已经装满。启程回国，船就沉没了。

商贾们时沉时浮，太子因为已有如意珠，所以身体不会沉没。
 
【古文】
 
波婆伽梨。遥唤太子。当见救济。勿便捐弃。太子闻语。即牵共浮。力励相挽。便得出海。出海之后。弟语兄言。我曹兄弟。辞父母来。入于大海。望不空归。际遇不谐。丧失财宝。单身空到。甚可耻也。
 
【白话】
 



















  
272 恸：tònɡ 指极其悲痛。
 
恶事远远地招呼太子说：‘赶快救救我，不要舍弃我。’太子听到呼喊，就拉着恶事一起漂浮，两人努力相牵，出离了大海。上岸后恶事对哥哥说：‘我们兄弟俩辞别了父母入海，本希望不空手回去。谁知运气不好，丧失了财宝，只身空手回去，太可耻了！’
 
【古文】
 
迦良那伽梨。天性忠直。即语弟言。我故得宝。弟语兄言。当用见示。即解衣里以珠示之。弟得见珠。因而怀情。念我父王。恩慈不普。偏爱我兄。我不在意。今我二人。俱来入海。兄得异宝。我独空归。从是已后。当遂贱遇我。我当云何。因其卧寐。徐杀其兄。取其珠宝。归语父王言。其兄没海。于是乃当。异爱念我。
 
【白话】
 
善事生性忠厚正直，就对弟弟说：‘我已经取到宝物了。’弟弟说：

‘拿出来让我看看。’太子解开衣服把如意珠拿给恶事观看。弟弟看到宝珠后心中就想：‘我父王的慈爱不平等，偏爱哥哥，不在意我。如今我们兄弟俩一齐入海，他取到了奇异珍宝，我却空手而归。从此以后，父亲更会轻视我。我该怎么办呢？趁着哥哥睡觉的时候，偷偷将哥哥杀了，拿他的宝珠回去对父王说，哥哥已淹死在海里。他从此就会疼爱我，不会再像往常那样了。’
 
【古文】
 
作是念已。密自怀计。语其兄言。人村渐近。我曹兄弟。不应俱眠。宜更坐守护持宝珠。兄即然之。常共更守。波婆伽梨。次应休息。卧地经时。极过常度。然后乃起。兄复次卧。由坐久故。睡寐极著。
 
【白话】
 
打定主意，他暗怀着阴谋，对哥哥说：‘村落渐渐近了，我们兄弟不应该都睡觉，最好轮流守护，护持宝珠。’哥哥同意，就和恶事轮流守护。轮到恶事睡时，他在地上睡了很久，大大超过平时，善事睡时，因为坐了很久的缘故，以致睡得很沉。
 
【古文】
 
波婆伽梨。起入林中。林中有树。其刺极利。即取两枚。各长尺五。持来兄边。兄眠甚重。一手捉一。当其眼宕 。刺令没刺。收宝而去。太子苦痛。高声急唤。波婆伽梨、波婆伽梨。此中有贼。唤经数反无有

应者。尔时树神语太子。波婆伽梨。是汝之贼。刺汝眼竟。持汝珠去。
 
【白话】
 
恶事就来到树林里，那树林里有一种树长着非常尖利的刺，他就拿了两根刺，每根有一尺半长，拿着来到哥哥身边。善事还在酣睡。恶事就一手拿着树刺，对准眼窝，将刺全部刺入，然后掏出宝珠就离开了。太子痛苦万分，急忙高声呼唤：‘恶事！恶事！这里有盗贼！’喊了好几遍都没人答应。当时树神对太子说：‘恶事就是害你的贼人，刺伤你眼睛后，拿了你的宝珠走了。’
 
【古文】
 
于时太子宛转辛苦。匍匐而行。渐小前进。到梨师跋陀国。至于泽宕。值五百牛来到其边。有一牛王。见于太子。怜敬慊怀。出舌舐之。

余牛悉集。愕住共视。
 
【白话】
 
善事太子一路上备受折磨，匍匐着前行，慢慢一点一点地前进，到达梨师跋陀国。他来到一个水塘，赶上有五百头牛也来到池边。牛王看到太子，又怜惜又敬爱，便伸出舌头来舔舐着他，其他牛也都围拢来，惊愕地看着太子。
 
【古文】
 
时牧牛人。来前试看。乃睹太子卧在于地。见其眼中。有是长刺。观其形相。又知非凡。即为拔刺。将至住处。常以酥乳。著其疮中。饮食供给。随时瞻养。复经数时。眼疮渐瘥。主人承事。未曾懈废。
 
【白话】
 
牧牛人到前边一看，才看到太子倒在地上，眼窝里有根长刺。看他的形相，知道他不是普通人。马上为他拔出了树刺，带到自己的住处，时常用酥乳敷在他的疮口上，供养饮食，随时照料。又过了一段时间，他的眼伤渐渐平复。主人侍奉他未曾懈怠耽搁。
 
【古文】
 
尔时太子。问牧牛人。汝居此中。有何基业。牧牛人答。我在此中。无有基业。唯仰乳酪。卖用自济。太子自念。我遭困厄。劳烦主人。恒供养我。今者疮瘥。小能行来。当更方宜求易处所。
 
【白话】
 
太子问这位牧牛人：‘你住在这里，有什么基业呢？’牧牛人回答说：‘我在这里没有基业，只能靠卖乳酪养活自己。’太子想道：‘我遭遇困厄，有劳主人长期供养我，现在我的伤好了，稍稍可以行动，我应该去找另外的地方。’
 
【古文】
 
念是事已。因语主人。尔所时节。共相劳烦。感念主人。恩难酬报。我欲前行。到于城中。展转行乞。以自供活。时牧牛舍主。闻太子言。

惧其舍内妻子奴婢有余厌辞。闻太子耳。若其不尔。何缘乃辞。
 
【白话】
 
想到这事，他就对主人说：‘这些时日来一直麻烦你，我感念主人你的大恩大德，难以酬谢报答。我打算前往城里去，到处乞讨养活自己。’ 牧牛人听了太子的话，疑心是自己家里的妻子孩子奴婢有嫌弃的闲言碎语被太子听到，如果不是这样，为什么竟然要告辞呢。
 
【古文】
 
作是念已。先问舍内。汝曹有何不称之事。而令贵客辞欲索去。舍内皆言。我曹于此如兄如弟。不知何缘欲相舍去。于时舍主。语太子言。我相承侍。未有不称。不可舍我转行余乞。于时太子。闻舍主语。见其殷勤。恒护其意。且小停住。
 
【白话】
 
想罢他先问了家里人：‘你们干了什么不得体的事，而让贵客想要离去？’家里人都说：‘我们像对待亲兄弟一样对待他，不知道什么原因他要离去。’牧牛人就对太子说：‘我侍奉你，没有不得体的事，你不要离开我家去乞讨。’太子听了，见他情深义重，恒常护持其心，就暂且留了下来小住。
 
【古文】
 
复经数时。便语主人。汝供待我。随时无乏。家内一切。接我隆厚。但我意中。自欲转行到前城中。望遣一人。将我共往。时牧牛人。见其殷勤。恐违其意。令其心愁。躬自将护。共至城中。
 
【白话】
 
又过了些时日，他对牧牛人说：‘你招待我，随时没有缺乏，家里的所有人也都盛情待我。但我心里想要进城去，希请你能差遣一个人，带着我一块去。’牧牛人看他心意坚决，担心违背了他的意愿，让他不高兴，就亲自护送他一起进城。
 
【古文】
 
已到彼城。共别当还。太子语言。汝哀我者。买索一琴。与我自娱。时牧牛人。寻买琴与。共相辞谢。于是别去。尔时太子。素多技能。歌颂文辞。极善巧妙。即于陌宕。激声歌颂。弹琴以和。音甚清雅。城中人民。闻其音者皆乐听观。无有厌足。
 
【白话】
 
到了城里，两人分手、牧牛人要回去时，太子说：‘如果你哀怜我，就请买一把琴让我消遣吧。’牧牛人就买来了琴给他，两人道别后，牧人回去了。太子一向多才多艺，诗词歌赋都极其精通。他就在道旁放声歌唱，弹琴伴奏，声音清朗优美。城里的人听到他的歌声和琴声，都喜欢欣赏，没有满足。
 
【古文】
 
各持饮食。竞来与之。时城中有五百乞儿。皆来依附。赖其饱食。梨师跋王。有一园监。为王监守果柰之园。奈有熟者。鹦鹉来食。手力不周。不能惊遮。于时园监。担柰与王。其中好柰。鹦鹉啄坏。王见嗔恚。欲加刑罚。
 
【白话】
 
他们纷纷拿了饮食争相送给太子。城里有五百个乞丐，都来投靠他，靠他吃饱饭。梨师跋国王有一名园监，为国王看守果柰园。果柰熟了，有鹦鹉飞来啄食，守园人手力忙不过来，不能加以惊吓、遮拦。后来他将果子进献给国王，其中的好柰被鹦鹉啄坏了。国王见了十分生气，准备对他施加刑罚。
 
【古文】
 
园监惶怖。白王自陈。家乏人力故使尔耳。唯见宽恕。原恕刑罚。当索守人。更不令尔。王便恕置。不问其罪。园监得脱。行求索人。见迦良那伽梨。丐于道边。观其形相。似是忠人。即语之曰。汝能为我看守园不。汝若能者。当供所乏。太子答言。我眼无见。云何看守。
 
【白话】
 
园监恐惧万分地向国王陈述道：‘因为果园缺少人力才会这样，希望大王宽恕，免除对我的刑罚。我会再找人看守，不让这事再次发生。’ 于是国王饶恕了他，没有对他治罚。园监得以脱罪，出来找人手，看到善事在路边乞讨，看他的样子似乎是忠厚的人，就对他说：‘你肯为我看守果园吗？如果能做到，可以供给你所乏的财物’太子答道：‘我眼睛看不到东西，怎么看守呢？’
 
【古文】
 
园监语言。汝苟欲看。虽复无眼。当作方便。多作细绳。系诸树端。以诸铃物。连系相著。展转相牵汝捉一头。若闻有声。汝便顿绳。鹦鹉惊怖无缘得住。太子闻语。而答之言。若有此事。我能为之。共相可竟。

即往为守。
 
【白话】
 
园监对他说：‘如果你愿意看守，虽然看不见东西，但可以想些办法：做很多细绳子，系在树梢上，再悬挂铃铛，将它们联系在一起，互相牵动。你拉着绳子的一头，倘若一听到鸟声，你就立即拉动绳子，鹦鹉害怕就没办法停留。’太子听他这样讲就回答说：‘如果有这种事，我可以做。’两人谈妥了，太子就去为他看守果园。
 
【古文】
 
时波婆迦梨。到父王国。王怪独来。即问消息。波婆迦梨。而语王言。我曹不偶。船重沉没。迦良那伽梨。并诸贾人。合诸珍宝。尽没大海。我力励浮。趣得全济。王及夫人。闻是语已。绝闷良久。无所觉识。
 
【白话】
 
后来恶事回到国内，国王觉得奇怪：怎么只有他一个人回来？就向他询问情况。恶事说：‘我们不走运，由于船只太重沉没了，善事和所有商人，以及珍宝全都沉入大海。只有我尽力游泳，幸而保住了性命。’ 国王和夫人听到这消息，迷闷昏绝，很长时间都没有知觉。
 
【古文】
 
以水洒面。困乃还稣。宫閤 内外诸王臣民。闻此事者。莫不悲悼。王及夫人。语波婆迦梨。太子没海。汝何以来。何不并就死大海中。合土臣民。无不痛惜。朝夕哭恋。如丧父母。
 
【白话】
 
用冷水洒在他们脸上，才摆脱危险苏醒过来。宫廷内外众小王臣民听到这个消息，无不哀伤追念。国王和夫人对恶事说：‘善事太子沉入大海，你为什么回来？为什么不一道淹死在海里呢？’全国人民无不痛惜，朝夕哭泣哀恋，如同死去父母一样。
 
【古文】
 
太子在宫。常爱一雁。王告其雁。太子养汝。今没大海。淹没不还。

何不往看。知其所在。因作书音。以系雁颈。雁即高翔。广行求觅。
 
【白话】
 
以前太子在宫里时，一直喜爱一只大雁，国王便对这只大雁说：‘太子饲养了你，如今他入海被淹没，再也不能回来，你为什么不去看看呢？知道他的所在！’于是写了一封信，系在雁颈上。大雁立即向高空飞去，到处寻觅。
 
【古文】
 
游彼园上。识其歌声。即下试看。得见太子。鸣声悲喜。不能自胜。太子闻识。即解取书。眼无所见不能看读。因求笔纸作书与王。说波婆伽梨刺眼委曲。所更历处。辛酸诸事。
 
【白话】
 
飞到柰果园上空，大雁听出了善事的歌声，就飞下来察看。大雁看到太子，不断鸣叫，悲喜交集不能自制；太子听到声音认出了大雁，解下书信，因为眼睛看不见，不能阅读，于是他找来纸和笔，写了一封信给国王，说明恶事刺瞎自己眼睛的经过，以及一路上所遭受的种种曲折、辛酸等事。
 
【古文】
 
系于雁颈。雁便飞去。梨师跋王。时有一女。端正殊妙。世间希有。王甚爱重。不违其意。时女辞王。出游园观。王便听去。女至园中。见于太子迦良那伽梨。头乱面垢。目无所见。著弊坏衣。坐林树间。
 
【白话】
 
他把书信系在大雁颈上，大雁便飞走了。梨师跋国王有一个女儿，端正绝妙，世上少有。国王非常喜爱，从不违逆她的心意。一次公主请求国王要到柰果园游玩，国王就让她去了。公主到了柰果园，见到善事太子蓬头垢面，眼睛什么也看不见，穿着破烂衣裳，坐在树林中。
 
【古文】
 
其女观察。睹其色状。心情属向。不离其侧。便坐其边。与共谈语。食时已到。王遣人唤。女还遣人白于王曰。愿送食来。欲就此食。即送食来。女语太子。我欲共汝一处坐食。
 
【白话】
 
公主观察、打量他的形象，心里便喜欢上他，不离太子左右。于是坐在他身边和他交谈。吃饭的时候到了，国王派人来叫公主，公主让来人回去对国王说：‘希望把饭送过来，想在这里进餐。’把食物送来后，公主对善事太子说：‘我想和你一块进餐。’
 
【古文】
 
太子答言。我是乞丐之人。汝是王女。云何共食。若王闻者。罪我不少。其女殷勤。语太子言。若汝不肯。我便不食。如是数反。逼迫不已。而便共食。言遂欵笃 。意渐附近。目无去离。
 
【白话】
 
太子说：‘我是个乞丐，你是国王的女儿，怎么能一起用餐呢？国王如果知道了，定会治罪于我。’公主诚恳地对太子说：‘如果你不答应，我就不吃饭。’这样推让了几回，善事太子迫于无奈，就跟公主一

起吃饭。两人言语越来越投机，感情也渐渐靠近、深厚，以至目不暂舍。
 
【古文】
 
日转欲暮。王遣人唤女。女还遣人。往白王曰。我愿为此守园人妇。不用其余国王太子。今我专心。殷勤如是。唯愿父王。勿违我意。使到王所。具道其事。
 
【白话】
 
太阳快要落山了，国王派人来召唤公主。公主让来人回去转告国王：

‘我愿意做这个守园人的妻子，决不嫁给其他的国王太子。我现在决心已定，如此情意深厚，希望父王您不要违背我的心意。’使者回到国王那里，详细禀白了这件事情。
 
【古文】
 
王闻是已。不能违情。因自言曰。此事灾异。是女不肖。乃至若是。宝铠大王。为第一太子迦良那伽梨。来求索之。今此太子。入海未还。乃欲为是乞儿作妇。辱人名字。甚为不少。我当覆头藏著何处。作是语已。复遣人唤。
 
【白话】
 
国王听后不能违背女儿之意，自言自语道：‘这真是灾祸啊！这女儿如此不肖，竟然做出这样的事。宝铠大王曾为他的大太子善事求婚，如今太子入海还没有回来，她居然想做这个乞丐的妻子。这真是对人名声的莫大侮辱！我脸面该往哪儿藏呢？’说完这些话，他又派人去叫公主。
 
【古文】
 
女言如初。执志不移。时王爱念。不能违意。就并将来。著于宫中。便令交会成为夫妇。复经数日。妇恒昼去。冥乃来还。夫怪问之。汝言与我共为夫妇。晨去暮还。心不在此。将为他志故使尔耶。
 
【白话】
 
公主所说如初，执意不改。国王心疼女儿，不能违背她的意愿，就把公主和善事太子一并带回，藏在宫中，让他们结合成了夫妇。又经多日公主一直白天外出，傍晚才回来。善事太子觉得很奇怪，就问她：‘你与我结为夫妻，早上出去，傍晚才回来，心并不在我这里，你有异心才会这样吧？’
 
【古文】
 
妇因自誓。我今一心。共相尊奉。无有他意大如毛发。若当实尔。至诚不虚。令汝一目平完如故。言誓已讫。一目寻复。如是已后。复问太子。汝之父母。为在何国。
 
【白话】
 
公主因此发誓说：‘我今一心一意尊敬侍奉夫君，没有丝毫的异心，如果这话属实，至诚不虚，就让你的一只眼睛完好如初。’发完誓言，

太子的一只眼睛立即恢复如初。公主又问他：‘您的父母在哪个国家？’
 
【古文】
 
太子语妇。汝闻大王勒那跋弥名字不耶。答言闻之。是我父也。彼王太子迦良那伽梨。汝复闻不。答言闻之。我身是也。妇即惊问。汝复何为辛苦如是。太子因为说其本末。妇闻是语。复怀叹息。语太子言。

波婆伽梨。怀害于汝。自古至今。未有此处。汝若得彼。当云何治。
 
【白话】
 
太子告诉妻子道：‘你听说过勒那跋弥大王的名字吗？’回答说： ‘听说过。’‘那是我父亲。大王的太子善事你听说过吗？’回答说：

‘听说过。’‘善事太子就是我本人。’公主很吃惊地问：‘你为什么会这样辛苦呢？’太子于是给她说了事情的经过，公主听了深深叹息，对太子说：‘恶事谋害于你，从古到今，没有这样的道理。你如果捉住他，要怎么样惩治呢？’
 
【古文】
 
答言。波婆伽梨虽害于我。我于其边。永无嗔恨。妇复语言。此事难信。相困如是。奈何不嗔。迦良那伽梨因自誓言。若我于彼波婆伽梨。无有微恨大如毛发。我言至诚不虚欺者。当令一目复得平复。自誓已讫。

眼悉明净。
 
【白话】
 
太子回答道：‘恶事虽然加害于我，但我对他永远没有嗔恨。’公主又说：‘这事难以相信，他对你如此歹毒，你怎么会对他没有嗔恨呢？’ 于是善事太子就发誓说：‘如果我对恶事没有如毛发般的一丝怨恨。此言至诚不虚的话，就让我另一只眼睛也还好如初。’他刚发完誓，两只眼睛都已明净如初。
 
【古文】
 
妇见其夫。两目完净。端正威相。未曾所睹。喜不自胜。往白其父。宝铠太子。迦良那伽梨。父王识不。王答言识。女即言曰。今欲见不。

王言今在何处。女言我夫。则是其人。
 
【白话】
 
公主见到丈夫双眼都已完好、明净，相貌端庄威严，从来未曾看到过，喜不自胜，去对她的父亲说：‘宝铠国王的太子善事，父王您认得吗？’国王答道：‘认得。’公主立即说道：‘您现在想见他吗？’国王问：‘太子现在在哪里？’公主说：“我夫君就是善事太子！”
 
【古文】
 
王笑之曰。此女痴狂。志乱失性。迦良那伽梨。入海未还。见盲乞儿。名之为是。女复白言。愿王往看。王寻往视。审是太子。
 
【白话】
 
国王觉得可笑，对她说：‘你这孩子怎么变得痴狂，神经错乱，失去理智，善事太子入海还没有回来，看到一个瞎眼乞丐，就认为是太子。’ 公主又说：‘希望父王自己去看一看！’国王马上去察看，果真是善事太子。
 
【古文】
 
衣毛悚然。愧惧交怀。腹拍其前。向忏悔言。实不相知。愿恕其过。密将太子。还著界上。便唱露言。大王。太子迦良那伽梨。从大海还。施设办具。严驾象马。躬与群臣。自往迎之。还来到国。广作宾众。庄校其女。方云始欲以女为配。
 
【白话】
 
他不觉毛骨悚然，又惭愧又畏惧，匍匐在太子面前，向他忏悔说： ‘的确没有认出是您，希望您原谅我的过错。’于是暗中将太子送回国界上，又派人宣布：‘宝铠大王的太子善事已从大海中归来。’于是梨师跋王准备了盛大仪式，整备车乘象马，亲自率领群臣前往迎接。回国

之后，又办宴广请宾客，装饰他的女儿，才宣布要将公主许配给太子。
 
【古文】
 
尔时雁还。担书到国。大王见雁。披解看读。始得消息。知太子存。具（知）其所更辛酸诸事。王及夫人。乍悲乍喜。宫閤内外。靡不悲悼。

懊恼嗔责。取波婆伽梨。枷锁其身。幽闭在狱。
 
【白话】
 
那只大雁带着信飞回国。大王看到大雁，解下书信打开看，才得到消息，知道大儿子尚在人世，也知道了他的所有悲惨遭遇。国王和夫人悲喜交加。王宫内外没有不悲伤、懊恼、气愤的。捉住恶事，给他带上枷锁，幽禁在狱中。
 
【古文】
 
敕令告下梨师跋王。太子辛苦。在于汝国。云何默住。不来表示。书到其时。象马侍送。事若有违。吾当自往。使便赍书。径到其国。梨师跋王。奉受披读。
 
【白话】
 
国王下令，告知梨师跋王道：‘太子历尽磨难，流落在你国中，你为什么默然，不来告诉我？你得到国书时，马上准备象马护送太子归国，如果有所违背，我将亲自动身前往。’使者立刻带着文书迅速到了他的国家，梨师跋王奉书披读。
 
【古文】
 
于是太子。语梨师跋王。牧牛之人。于我有恩。我今思念。欲得见之。可遣使往为我唤之。王寻召来。太子语王。我眼被刺。正仰此人。

供给将养如我父母。王若见念。当为我报。
 
【白话】
 
于是太子对梨师跋王说：‘那位牧牛人对我有恩，我现在很想念，想见到他，请派人为我将他召来。’国王立即召来牧牛人。太子对国王说：‘我眼睛被刺瞎，全靠此人供给、照顾，如同我的父母一般。大王如果顾念我的话，应为我报答他。’
 
【古文】
 
王大欢喜。即时赐遗名衣上服。象马车乘。园田舍宅。金银宝物。奴婢仆使。并所典牛。尽持与之。其人欢喜。非其所望。便得安乐终身富贵。即还报使。因表事情。太子在此。实所不知辛酸诸事。伏想委曲。太子今者。已还得眼。即娉鄙女。为太子妻。比严办具。臣自卫送。
 
【白话】
 
国王十分高兴，立刻赐给牧牛人名贵的衣服，象马车乘、园田舍宅、金银宝物、奴婢仆役。以及所管理的牛都送给他。牧牛人喜出望外，于是终生获得安乐、富贵。
 
国王让使者回去回禀大王事情的经过：‘太子沦落在我国，臣实在不知道太子所受委屈、辛酸等种种经过。太子如今双目已经复明，即把小女嫁给太子为妻。臣马上准备盛大的仪式，亲自护送太子回国。’
 
【古文】
 
寻敕严具五百白象。金银校饰。极令殊妙。选五百人。奉侍太子。复令择取五百侍女。极取端正才能巧妙。种种宝物。而庄严之。五百乘车。宝物庄校。亦令极妙。以送其女。梨师跋王。自与群臣数百千乘。

亦共侍送。妓乐歌颂。围绕前后。称庆无量。进道还国。
 
【白话】
 
国王马上下令庄严五百头白象，用金银装饰得极其绝妙；挑选五百人服侍太子；又下令挑选五百名侍女，都极其端正、才能巧妙，以种种宝物打扮；又准备五百辆车，以宝物装点得极其美妙，用来送给公主。梨师跋王亲自率领群臣，数百千车乘一起护送，伎乐歌颂前后围绕，喜庆无量，向回国的路上行进。
 
【古文】
 
尔时其使。到大王所。披读书表。甚增喜踊。告下诸王。悉皆来集。即严象马。群臣百官。夫人婇女。导从前后。躬迎太子。到于界宕。尔时太子。遥见父王。下车步进。头面礼拜。问讯父母。父母亦下。更共抱持。别久念想。与汝相见。一悲一喜。诸王臣民。见其如是。欣感之情。不可具说。谈论粗讫。即还驾乘。
 
【白话】
 
使者回到大王那里，国王披读完奏折，更加欢喜踊跃，告令众王都来会集，立即准备象马，率领群臣百官、夫人宫女，前后簇拥，亲自前去国界迎接太子。太子远远看见父王，就下车徒步而行，以头礼拜、问讯父母。国王和夫人也下了车，相互拥抱在一起。离别日久思念殷殷，见到儿子又悲又喜。众王臣民见到如是情景，感慨万千不可形容。略略叙谈一番后，就起驾回国。
 
【古文】
 
椎钟鸣鼓。作众妓乐。欢喜称善。导从趣城。到城门外。太子白王。波婆伽梨。今何所在。王答之言。如斯恶人。天下不覆。吾不忍见。先来幽闭。在于狱中。太子向王。今当还放。王答之言。其罪深重。未及检挍。云何当出。太子复言。若不放出波婆伽梨。终不入城。王即敕放。

语令来出。
 
【白话】
 
此时人民都敲钟鸣鼓，作众伎乐，欢喜赞叹，前后簇拥着走向国城。一行人来到了城门外，太子问父王道：‘恶事现在在哪里？’国王回答说：‘像这样的恶人，天下不容，我不愿再见到他，先前把他幽禁在监狱中。’太子对国王说：‘今天应该把他释放了。’国王回答：‘他的罪业深重，还没有审问他，怎能就放出来呢？’太子又说：‘如果不放出恶事，我决不入城。’国王于是下令释放他。
 
【古文】
 
既得脱出。来见太子。太子抱持。慰抚其意。然后尔乃入城至宫。尔时父母。诸王臣民。男女大小。见于太子。视于怨家。如视赤子。波婆伽梨。虽刺其眼。无有微恨大如毛发。敬爱慈恻。倍加于前。一切大众。皆共叹美。甚为奇特。天上人中。实无有比。
 
【白话】
 
恶事出狱后就来拜见太子，太子拥抱着安慰他，随后入城回到王宫。父母、众王臣民、男女大小见到太子对待怨家如同对待赤子，恶事虽然刺瞎了太子的双眼，但太子对他却没有毛发般的怨恨，反而对他比从前更加敬爱慈悯。所有的人都赞叹称奇，天上人间实在无有可比者。
 
【古文】
 
太子到宫。与波婆伽梨。亲款之情。慈爱如旧。徐问其珠。今在何处。波婆伽梨。答太子言。来时藏著道边土中。敕还往取。求觅不得。太子共往。到便见之。收拾珠宝。还共归宫。以五百宝珠。遗与诸王。

各令取一。残如意珠。而自留之。
 
【白话】
 
太子回到宫里，和恶事的手足之情还像从前一样亲密、慈爱。太子慢慢问起如意珠的所在，恶事回答说：‘回来时把它埋藏在道旁的土中。’ 令他去取，却找不到；于是太子共同前往，到了那里就发现宝珠，收取宝珠便一起回宫。太子以五百颗宝珠分给众王，让他们各取一颗。剩下的这颗如意宝珠，太子自己留着。
 
【古文】
 
手捉其珠。便从求愿。若实当是如意珠者。令我父母所坐之处。有七宝座。顶上当有七宝大盖。其言已讫。如语而成。复捉其珠。而从求愿。令我父母宫内诸藏。及诸王臣所有诸藏。前所用施。悉令还满。即时捉珠。四向历讫。一切诸藏。而皆还满。
 
【白话】
 
他手握住如意珠，向它求愿：‘如果真是如意珠，就使我父母所坐的地方出现七宝座，顶上有七宝大华盖。’他的话音刚落，就像所说的那样实现。太子又握住如意珠，而从它求愿说：‘让我父母宫内及众王大臣的所有库藏，以前所施舍掉的都依然充满。’随即握住宝珠，一一指向四方，于是所有的仓库又都充满。
 
【古文】
 
复敕诸臣。告下诸国。迦良那伽梨太子。却后七日。当雨七宝。即时告下。悉皆闻知。于时太子。香汤洗浴。竖立大幢。以珠著头。著新净衣。手执香炉。向四方礼。口自说言。若其实是如意珠者。便当普雨一切所须。
 
【白话】
 
太子又让大臣传告众小国：‘善事太子七天以后，将祈祷如意珠降下七宝雨。’布告传出，各国都知道了这个消息。七天以后太子以香水沐浴，竖起大幢，把宝珠置于幢顶。穿着新的净衣，手里拿着香炉，向四方行礼并说道：‘如果这真是如意珠，应当普降一切所需。’
 
【古文】
 
求愿已讫。四方云雾。即有风来。吹除粪秽。及余不净。悉自除去。次复雨水。用淹尘土。次复雨于百味饮食种种美味。次雨五谷。次雨衣

服。次雨七宝。积满天下。尔时人民。称庆无量。视诸珍宝。犹如瓦石。
 
【白话】
 
他求完愿，四方涌起云雾，立刻有风吹来，自然除去粪秽及其余不净，接着又下起雨，湿润尘土，然后降下百味饮食种种美味，又降下五谷、衣服，最后降下七宝，积满天下。人民无限欢庆，把珍宝视作瓦石一般。
 
【古文】
 
于时太子。广布宣令。汝等已得一切所须供身之事。无所乏少。若能感谢如是之恩。当摄身口意修十善道。尔时一切。阎浮提内。感念太子无极之施。又闻其令。克励其心。奉行十善。不犯众恶。命终之后。

皆得生天。
 
【白话】
 
接着太子传告天下：‘你们已经得到了一切所需，养身之物已没有缺乏。如果你们能感念我的如是恩德，应当摄持身口意修持十善。’于是阎浮提一切众生感念太子无穷无尽的布施，听到他的号令后，都约束激励其心，奉行十善，不犯众恶，命终以后都生天界。
 
【古文】
 
佛告阿难。欲知尔时迦良那伽梨太子者。今我身是。尔时我父勒那跋弥。今现我父净饭王是。尔时母者。今现我母摩诃摩耶是。时梨师跋王。摩诃迦叶是。尔时妻者。今瞿夷是。尔时波婆伽梨者。今提婆达多是。阎浮提人。蒙我恩者。我初得道。八万诸天。及我弟子。得授记者。

如此等是。
 
【白话】
 
佛陀对阿难说：“要知道那时的善事太子就是现在的我；那时我的父亲勒那跋弥，就是现在我的父亲净饭王；那时我的母亲，就是现在我的母亲摩诃摩耶；那时的梨师跋王就是现在的摩诃迦叶；那时我的妻子就是现在的耶输陀罗；那时的恶事就是现在的提婆达多。那些蒙受我恩德的阎浮提人，就是我初得道时的八万天人和我的弟子，以及得授记的如是等人。
 
【古文】
 
阿难。我于尔时。为彼所害。辛苦极理。犹以慈心。而矜爱之。况我今日。得成佛道。烦恼都除。慈悲广布。被彼少害。岂不慈愍。
 
【白话】
 
阿难！我在当时被提婆达多所害，历尽了辛苦，仍然以慈悲心怜爱他。何况如今我已觉悟成佛，断尽烦恼，慈悲周遍，被他稍稍加害，我怎能不慈爱他呢？”
 
【古文】
 
佛说是已。时诸会者。闻佛所说。感念世尊。为于群生。经涉剧苦。而不退废。叹未曾有。悲喜交怀。克心广志。思惟妙法。有得须陀洹。斯陀含。阿那含。阿罗汉者。种辟支佛善根者。有发无上正真道意者。

咸共敬戴。欢喜奉行。
 
【白话】
 
佛陀宣说以后，与会众人闻佛所说，感念世尊为了众生历尽剧苦而不退失道心，感叹前所未有！大家悲喜交集，克心励志，思惟妙法，有的证得须陀洹、斯陀含、阿那含、阿罗汉果，有的种下辟支佛善根，有的发起无上菩提心。大众都恭敬顶戴，欢喜地奉行。
 

 
## 散檀宁缘品第三十四
 

 
【古文】
 
如是我闻。一时佛在舍卫国祇树给孤独园。尔时世尊。与诸弟子千二百五十人俱。尔时国中。有五百乞儿。常依如来。随逐众僧。乞丐自活。经历年稔 。厌心内发。而作是言。我等诸人。虽蒙僧福得延余命。

苦事犹多。
 
【白话】
 
如是我闻，一时，佛住在舍卫国祇树给孤独园，这时世尊与诸弟子一千二百五十人在一起。当时，国中有五百个乞丐，经常依靠如来，跟随僧众到处乞讨过活。经过几年后，他们内心中产生厌恶，纷纷说道： “我们众人虽然承蒙佛僧的福德得以维持生命，可令人苦恼的事依然很多。”
 
【古文】
 
咸作是念。我等今者。宁可从佛求索出家。共诣佛所。于是众人。即共白佛。如来出世。甚为难遇。我等诸人。生在下贱。蒙尊遗恩。济活身命。既受殊养。贪得出家。不审世尊。宁可得不。
 
【白话】
 
都生起这种念头：“我们如今宁愿到佛前乞求出家吧。”于是众人便来到佛前，一同对佛祈请说：“如来出世，甚为难遇。我们这些人，出生下贱，蒙受世尊恩德才使我们得以活命，既然已受到特殊养护，我们还希望出家，不知世尊能否同意？”
 
【古文】
 
尔时世尊。告诸乞儿。我法清净。无有贵贱。譬如净水。洗诸不净。若贵若贱。若好若丑。若男若女。水之所洗。无不净者。又复如火所至之处。山河石壁。天地所有。无大无小。一切万物。其被火者。无不燋

燃。又复我法。犹如虚空。男女大小。贫富贵贱。有入中者。随意自恣。
 
【白话】
 
世尊告诉这些乞丐：“我的法是清净的，没有高低贵贱之分，譬如用净水清洗不净物。或贵或贱、或美或丑、或男或女，用水清洗后没有不干净的。又如烈火，所到之处，山河石壁，天地间所有万物，不管大小，一切万物，只要被烧，没有不燃烧的。再者，佛法犹如虚空，男女老少、贫富贵贱，进入其中的人都能随意享受佛法。”
 
【古文】
 
时诸乞儿闻佛所说。普皆欢喜。信心倍隆。归诚向佛。求索入道。世尊告曰。善来比丘。须发自堕。法衣在身。沙门形相。于是具足。佛为说法。心开意解。即尽诸漏。成阿罗汉。
 
【白话】
 
这时这些乞丐闻佛所说，都十分欢喜，信心倍增，诚心皈依佛陀，请求入道。世尊说：“善来比丘！”于是须发自落，法衣披身，他们便具备了沙门的形象。佛为他们解说妙法，他们听后心开意解，断尽所有的三界烦恼，都证得阿罗汉果。
 
【古文】
 
于时国中。诸豪长者庶民之等。闻诸乞儿佛听入道。皆兴慢心。而作是言。云何如来。听此乞匃下贱之人。在众僧次。我等诸人。傥修福

业。请佛众僧。供养食时。奈何令此下贱之徒。坐我床席。捉我食器。
 
【白话】
 
当时，国内众位豪贵长者和庶民百姓听说佛已开许那些乞丐出家，都萌生轻慢心，纷纷说道：“为什么如来允许这些下贱的人在僧众行列呢？我们众人假如作福报，迎请佛及僧众供养饮食时，怎能让这些下贱的人坐我们的座垫，拿我们的食器呢？”
 
【古文】
 
尔时太子。名曰祇陀。施设供具。请佛及僧。遣使白佛。唯愿世尊明受我请及比丘僧。因令白佛。所度乞儿。作比丘者。我不请之。慎勿将来。佛便受请。
 
【白话】
 
这时太子祇陀安排供品，准备请佛及僧众。他派使者对佛说：“恳请世尊和僧众明日接受我的供养。”又让使者对佛说：“世尊所度化的乞丐比丘，我不请他们，千万不要将其带来。”佛便接受邀请。
 
【古文】
 
明日食时。佛及众僧。当应请时。告诸乞儿比丘。吾等受请。汝不及例。今可往至郁单越 。取自然成熟粳米。还至其家。随意坐次自食粳米。
 
【白话】
 
次日到了吃饭时间，当佛及僧众将去接受邀请时，告诉乞丐比丘： “我们被邀请，而你们不在被请之列。如今你们可以去郁单越取自然成

熟的粳米，然后到祇陀太子家，随意按次序坐下，你们自己吃粳米。”
 
【古文】
 
时诸比丘如命。即以罗汉神足。往彼世界。各各自取。满钵还来。摄持威仪。自随次第。乘虚而来。如雁王飞。至祇陀家。随次而坐。各各自食。于时太子。睹众比丘。威仪进止。神足福德。敬心欢喜。叹未曾有。
 
【白话】
 
这时，众位乞丐比丘按佛的吩咐，即以罗汉神足通去彼世界各自取食，满钵而归。他们摄持威仪，一个接着一个从空中飘然而至，如雁王一样飞翔。到达祇陀太子家中，依次第而落座后，各自食用粳米。这时

太子见众比丘举止威仪，神足功德，便生起恭敬欢喜心，感叹前所未有。
 
【古文】
 
而白佛言。不审世尊。此诸圣贤大德之众。威神巍巍。众相具足。为从何方而来至此。甚可钦敬。唯愿如来。今当为我说其徒众本末因缘。佛告祇陀。若欲知者。善心听之。当为汝说。此诸比丘正是昨日所不请者。吾及众僧。向者欲来应太子请。此诸比丘。以不请故。往郁多越。

取自然粳米。而自食之。
 
【白话】
 
他便请问佛陀：“世尊，不知道这些圣贤大德比丘，威神巍巍，众相具足，是从什么地方来到这里的？非常让人钦敬。恳请世尊现在为我宣说这些比丘僧众前后因缘。”佛告祇陀太子：“你如果想知道，应善心听闻，我会为你宣说。这些比丘众正是昨日没有被邀请的人。我和僧众，前些时候已答应太子的邀请，但这些比丘，因为没被邀请的缘故，便飞往郁多罗越取来自然粳米而各自食用。”
 
【古文】
 
尔时祇陀。闻说是语。极生惭愧。懊恼自责。我何愚蔽。不别明暗。又复言曰。世尊功德。难可思议。此诸乞儿。于此国中。最为下贱。今日乃得禀受清化。最蒙洪泽。既受现世安乐身福。复获永世无为之乐。

如来今日。所以出世。但为此辈。更不存余。
 
【白话】
 
这时祇陀太子听罢，心中非常惭愧、懊恼，暗自责备：“我真是愚钝，黑白不分！”又说道：“世尊的功德，难以思议。这些乞丐本是国内最为下贱的人，如今却蒙受清净的教化，承蒙宏大恩泽，既享受现世中的安乐身福，又获得了永世无为之乐。如来今天之所以出世，正是为了这些人，更无其他目的。”
 
【古文】
 
又复世尊。不审此徒。往古世时。种何善行。修何功德。今值世尊。特蒙殊润。复造何咎。从生已来。乞匃自活。困苦乃尔。世尊慈愍。幸见开示。佛告之曰。若欲知之。宜善心听。吾当为汝具足解说如是本末。

诺当善听。
 
【白话】
 
又问：“世尊，不知道这些比丘在过去世中种下什么善根，修了什么功德，如今遇到世尊，蒙受特殊恩泽？又造下什么过失，从出生以来便依靠乞讨过活，活得如此困苦？恳请世尊怜悯我们，慈悲开示其中原由。”佛告诉他说：“如果想知道，应好好用心听，我会为你具体解说前后因缘。”太子回答道：“是的，我定会善听。”
 
【古文】
 
尔时世尊。便告祇陀。过去久远。无量无数。不可思议。阿僧祇劫。此阎浮提。有一大国。名波罗奈。有一山。名曰利师（此言仙山）。古昔诸佛。多住其中。若无佛时。有辟支佛。依其住止。假使复无辟支佛时。

有诸五通学仙之徒。复依止住。终无空废。
 
【白话】
 
这时世尊便告诉祇陀太子说：“过去不可思议阿僧祇劫以前，此阎浮提有一个名叫波罗奈的大国，国内有一座叫利师的山（汉语：仙山），往昔诸佛大多住在其中。如果没有佛的时侯，便有辟支佛居住其中。假如没有辟支佛的时侯，便有许多五通修学仙道的人在那里居住，始终没有空废的时候。
 
【古文】
 
尔时山中有辟支佛二千余人。恒止其中。于时彼国。有火星现。是其恶灾。此星已现。十二年中。国当干旱无有天雨。不得种植。国必破矣。是时国内。有一长者。名散檀宁。其家巨富。财谷无量。恒设供具。

给诸道士。
 
【白话】
 
当时山里有二千多辟支佛常在此居住。当时国中出现火星，是此国的恶灾，此星出现的十二年中，国内将干旱无雨，无法种植，以此将国破家亡。这时国内有一个名叫散檀宁的长者，家中巨富，钱财粮食无以计数。他恒常陈设供具供养众位辟支佛。
 
【古文】
 
时千快士。往至其家。求索供养。而作是言。我等诸人。住在彼山。值国枯旱。乞食叵 得。长者若能供我食者。当住于此。若不见与。当至余方。长者于时。即问藏监 。今我藏中。所有谷米。足供此诸大士食不。吾欲请之。
 
【白话】
 
当时，一千名缘觉来到他家中请求供养，并说道：‘我们这些人住在那座利师山中，遇到国内大旱，乞不到食物。长者如果能供养我们，我们就住在这里；如果不能供养，我们将去其他地方。’长者便问藏监：

‘如今我仓库中所有谷米，足够供应众位大士食用吗？我想供养他们。’
 
【古文】
 
藏监对曰。唯愿时请。所有谷食。饶多足供。长者即请千辟支佛。饭食供养。彼残千人。复诣其家。亦求供养。长者复问其藏监曰。卿所典藏。谷食多少。更有千人。亦欲设供。足能办不。其藏监言。所典谷食。想必足矣。若欲设供。宜可时请。于时长者。即便请之。差五百使。

供设饮食。
 
【白话】
 
藏监回答道：‘希望现在就供养他们，我们所拥有的粮食非常多，足以供他们食用。’长者随即请这一千名辟支佛接受供养，那剩下的一千缘觉也来到他家请求供养。长者又问藏监：‘所贮藏的谷粮还有多少？我还想供养这一千位圣者，能够办到吗？’藏监回答：‘所藏的谷粮想必够用，如果想供养的话，应该可以供养他们。’于是长者随即请这一千名辟支佛也接受供养，并派五百名仆人置办供养饭食。
 
【古文】
 
时设使人。执作食具。经积年岁。厌心便生。并作是说。我等诸人。所以辛苦。皆由此诸乞儿之等。尔时长者。恒令一人知白时到。时此使人。养一狗子。若往白时。狗子逐往。日日如是。
 
【白话】
 
这五百人天天作饮食，日久天长，便生起了厌烦心。并且说道：‘我们这些人之所以如此辛苦，都是因为这些乞丐的缘故。’当时长者常派一个人去告知辟支佛吃饭的时间，这个人养着一条狗，如果前去通告的时候，狗也跟他去，每天都这样。
 
【古文】
 
尔时使人。卒值一日忘不往白。狗子时到独往常处。向诸大士。高声而吠。诸辟支佛。闻其吠声。即知来请。便至其家。如法受食。因白长者。天今当雨。宜可种植。长者如言。即令诸作人赍 持作器。勤力耕种。大麦小麦。一切食谷。悉皆种之。
 
【白话】
 
一天，这个仆人忘了，没有去说，而时间一到，那条狗便单独去了常去的地方，向大士们高声吠叫。众辟支佛听到狗叫便知道是来迎请，便来到他家中如法接受供养。他们对长者说：‘现在将要下雨了，适合播种。’长者如其所说便令仆人们拿着工具，勤劳耕作，结果大麦小麦等所有的谷物都播种了。
 
【古文】
 
经数时间。所种之物。尽变为瓠 。长者见已。怪而问之。诸大士曰。此事无苦。但勤加功。随时溉灌。如言勤灌。其后成熟。诸瓠皆大。

复加繁盛。即擘看之。随所种物。成治净好。麦满其中。
 
【白话】
 
经过一段时间，所种的东西都变成了葫芦。长者见后，感到奇怪，便问是怎么回事。众大士说：‘这没有什么事，只要勤加管理，随时浇灌。’长者按诸大士们的话去做，葫芦渐渐成熟，巨大无比，数量繁多

茂盛。劈开一看，当初所种之物，都在里面长的满满的，谷粒干净饱满。
 
【古文】
 
长者欢喜。合家藏积。其家满溢。复分亲族。合国一切。咸蒙恩泽。是时五百作食之人念言。斯之所获果实之报。将由斯等大士之恩。我等云何。恶言向彼。即往其所。请求改悔。大士听之。
 
【白话】
 
长者十分欢喜，全家上下将之堆入仓库，家里都装满后，又分给他的宗族亲戚，整个全国的人民也都蒙受他的恩泽。这时五百名做饭的人心里想：‘我们所获得的这些果实，都是仰赖这些大士的恩德。我们为什么对他们说恶语呢？’随即来到他们那里请求忏悔，大士们接受了他们的忏悔。
 
【古文】
 
悔过已竟。复立誓言。愿使我等于将来世。遭值贤圣。蒙得解脱。由此之故。五百世中。常作乞儿。因其改悔复立誓故。今遭我世。蒙得过度。
 
【白话】
 
悔过后他们又立下誓言：‘愿我们在来世能够遇到贤圣，从而获得解脱。’由此缘故，他们在五百世中常作乞丐；因其悔改而又立誓的缘故，如今遇到我出世，蒙受度脱。
 
【古文】
 
太子欲知。尔时大富散檀宁者。岂异人乎。我身是也。是藏监者。今须达是。时日日往白时到人者。优填王是。时狗子者。由其吠故。世世好音。美音长者是也。尔时五百作食之人。今此五百阿罗汉是也。
 
时祇陀。及众会者。睹其神变。感佛功德。克心精勤。有得初道及四果者。复有专修快士行者。复有兴心求佛道者。各各精勤。求遂本心。欢喜踊跃。顶戴奉行。
 
【白话】
 
太子你应当知道，当时的大富长者散檀宁，不是别人，就是现在的我。当时的藏监，就是现在的须达。天天去告诉吃饭时间已到的人，就是现在的优填王，当时的那条狗，由于吠叫的缘故，世世有好嗓音，就是现在的美音长者。当时五百名做饭的人，就是现在的五百阿罗汉。” 这时祇陀太子及与会大众，见到众罗汉的神变，感念佛的功德。都各个精进修行，有的得到初果以及第四果不等，又有的专修辟支佛道，有的萌生求取佛道。各各精勤，求遂本心，欢喜踊跃。恭敬地奉行。
 

 

 

 

  

  
## 快目王眼施缘品第三十五
 

 
【古文】
 
如是我闻。一时佛在舍卫国祇树给孤独园。尔时世尊。大众围绕。而为说法。城中人民。乐听法者。往至佛所。前后相次。时城中有盲婆罗门。坐街道边。闻多人众行步驶疾。即问行人。此多人众。欲何所至。行人答曰。汝不知耶。如来出世。此难值遇。今在此国。敷演道化。我等欲往听其说法。
 
【白话】
 
如是我闻，一时，佛住在舍卫国祇树给孤独园。当时大众围绕听世尊说法，城中人民喜欢听法的络绎不绝来到佛的住地。城中有一位盲婆罗门，坐在街道边，听到众多人在路上脚步匆匆，便问行人：“这么多人要去哪里？”行人回答：“你不知道吗？如来出世难值难遇，他如今在我国宣讲佛法，教化众生，我们想前去听其说法。”
 
【古文】
 
此婆罗门。而有一术。众生之中。有八种声。悉能别识。知其相禄。何谓八种。一曰乌声。二曰三尺乌声。三曰破声。四曰雁声。五曰鼓声。

六曰雷声。七曰金铃声。八曰梵声。
 
【白话】
 
这位婆罗门有一个特长：众生之中有八种声音他都能识别，并因此能知到他的福禄特征。是哪八种声音呢？一、乌鸦声；二、三尺乌鸦声；三、破声；四、雁声；五、鼓声；六、雷声；七、金铃声；八、梵声。
 
【古文】
 
其乌声者。其人受性。不识恩养。志不廉洁。三尺乌声者。受性凶暴。乐为伤害。少于慈顺。其破声者。男作女声。女作男声。其人薄德贫穷下贱。其雁声者。志性勦了。多于亲友。将接四远。
 
【白话】
 
发乌鸦声的人，生性不知恩养，心不廉洁。发三尺乌鸦声的人，生性凶暴，喜欢伤害他人，缺少慈善和顺心。发破声的人，往往是男发女声，女发男声。这种人福德浅薄，贫穷下贱。发雁声的人，志性正直聪明，亲友众多，能交往四方朋友。
 
【古文】
 
其鼓声者。言辞辩捷。解释道理。必为国师。其雷声者。智慧深远。散析法性。任化天下。金铃声者。巨富饶财。其人必积千亿两金。其梵声者。福德弥高。若在家者。作转轮圣王。出家学道。必得成佛。
 
【白话】
 
发鼓声的人，能言善辩，解释道理，定能作国师。发雷声的人，智慧深远，善析法性，能担起教化天下的责任。发金铃声的人，拥有巨大财富，定能积攒下千亿两黄金。发梵声的人，福德广大，如果在家定会作转轮圣王；如果出家学道必定能成佛。
 
【古文】
 
时婆罗门。语行路人。我能识别人之语声。若实是佛。当有梵音。汝可将我往至其所。当试听之。审是佛不。时行路人。因牵将往。渐近佛所。闻佛说法。梵音具足。深远流畅。欢喜踊跃。两目得开。便得见佛。紫磨金色。三十二相。明朗如日。
 
【白话】
 
这时婆罗门对行路人说：“我能识别人说话的声音，如果真是佛，他定会发出梵音。请你们将我带到他那里去，我想听听他是不是佛。” 行路人便拉着他前往，快到佛的住地时，听到佛说法，具足梵音，深远流畅。盲婆罗门欢喜踊跃，两眼得以复明，便得以目睹佛身，紫磨金色，三十二相明朗如日。
 
【古文】
 
即时礼佛。喜庆无量。佛为说法。志心听受。即破二十亿恶。得须陀洹。已得慧眼。便求出家。佛言善来。便成沙门。佛重方便。广为说法。即复寻得阿罗汉果。
 
【白话】
 
婆罗门立即向佛行礼，无限欢喜。佛为他说法，他专心致志听受，随即破除二十亿恶，得须陀洹果。婆罗门已得慧眼，便请求出家，佛说：

“善来！”便变成沙门。佛又以方便为他广说妙法，他当下便获得阿罗汉果。
 
【古文】
 
一切众会。莫不奇怪。贤者阿难。从座而起。长跪叉手。而白佛言。世尊出世。实多饶益。拔济盲冥 。恩难称极。此婆罗门。一时之中。肉眼既开。慧眼清净。佛于此人。恩何隆厚。佛告阿难。吾与其眼。不但今日。过去世时。亦复与眼。阿难重白。不审世尊。过去与眼。其事云何。唯愿垂哀。具为解说。
 
【白话】
 
一切与会大众无不感到奇怪，贤者阿难从座而起，长跪合掌对佛说：

“世尊出世，实为饶益无量众生，拔济盲冥，恩德至极实难言述。此婆罗门一时之中肉眼既得复明，又获清净慧眼，佛对此人恩德何等深厚啊！” 佛告诉阿难：“我不仅今天给他眼睛，过去世时也曾施与他眼。”阿难又问道：“不知世尊过去世时施与他眼睛，这是怎么一回事呢？恳请世尊怜悯，为我们详细解说。”
 
【古文】
 
佛告阿难。过去久远。无量无数。不可思议。阿僧祇劫。此阎浮提。有一大城。名富迦罗拔。时有国王。名须提罗（此言快目）。所以名之为快目者。其目明净。清妙无比。彻睹墙壁。视四十里。以是故立字号曰快目。
 
【白话】
 
佛告诉阿难：“过去久远无量无数不可思议阿僧祇劫以前，此阎浮提有一座大城名叫富迦罗拔，当时有位国王名叫须提罗（汉语：“快目”）。之所以叫快目，是因其眼睛无比清澈、明亮，清妙无比，能透过墙壁，看到四十里远，所以立名为快目。
 
【古文】
 
领阎浮提八万四千国。六万山川。八十亿聚落。王有二万夫人婇女。一万大臣。五百太子。其第一太子。名尸罗拔陀提（此言戒贤）。王有慈悲。愍念一切。养育民物。犹如慈父。化导以善。民从其度。风时雨顺。

四气 和适。其国丰乐。群生蒙赖。
 
【白话】
 
他统领着阎浮提八万四千小国，六万山川，八十亿聚落，国王拥有二万夫人、宫女，一万大臣、五百太子。他的第一个太子名叫尸罗拔陀提（汉语：“戒贤”）。国王具足慈悲，怜悯一切众生，犹如慈父般养育万民，教化、引导人民从善。人民遵从他的法度，以至风调雨顺，四气和顺，国家丰乐，百姓都蒙受国王的恩德。
 
【古文】
 
尔时其王。退自思惟。我因宿福。今为人主。财宝五欲。富有四海。发言化下。如风靡草。今世会用。更无绍续。恐我来世穷苦是分。譬如耕夫。春日多种。秋夏收入。所得必广。复遭春时。若当懒惰。来秋于谷何望。是以我今于诸福田。及时广种。不宜懈怠。
 
【白话】
 
此时国王暗自思惟：‘我因往昔种植福德，如今方为人主，财宝五欲具足，拥有四海之富，教化民众如风吹草。如果今世只是享用没有继续培福，恐怕我来世只有受穷苦的分。譬如农夫，春天多播种，秋夏必定会获得大丰收；倘若春天懒惰懈怠，到秋天时怎能指望收获谷物呢？是故我如今应及时广种福田，不应懈怠！’
 
【古文】
 
即告群臣。出我库藏金银珍宝衣被饮食所须之具。着诸城门。及积市中。遍行宣令。一切人民。有所乏者。皆悉来取。并复告下八万四千国。亦令开藏施给一切。
 
【白话】
 
想罢即告诉群臣：‘拿出我库藏中的金银珍宝、衣被、饮食等所需的物品，放在各城门口及集市中，同时广布天下：一切人民有所缺乏者都可以来取。’并告诉所属八万四千小国，也令他们打开库藏施舍给百姓一切所需。
 
【古文】
 
时诸群臣。奉受王教。即竖金幢。击大金鼓。誊 王慈教。遍阎浮提。阎浮提人。沙门婆罗门。孤贫困厄。年老疾病。有所欲得。称意而

与。一切人情。赖王慈泽。安快自娱。无复忧虑。歌颂赞叹。皆称王德。
 
【白话】
 
这时群臣遵从国王的教敕，即竖起金幢、击大金鼓，抄写国王慈教，传遍整个阎浮提。阎浮提中沙门、婆罗门、孤贫困厄、老人病人想要得到什么，都相合其意布施。所有大众仰赖国王慈悲的恩泽，安适欢娱，不再忧虑，所有人民都对国王的恩德歌颂、赞叹不已。
 
【古文】
 
尔时边裔。有一小国。其王名曰波罗陀跋弥。恃远慠慢。不宾王化。又其治政。五事无度。受性仓卒。少于思虑。耽荒色欲。不理国政。国有忠贤。不往咨禀。边境之土。役使烦倍。商贾到国。税夺过常。
 
【白话】
 
当时边远的地方有一小国，国王名叫波罗陀跋弥，倚仗地处偏远心怀傲慢，不服从大国王的教化。并且治理国政上，五事无度，性情鲁莽，做事缺乏思考，沉迷色欲，不理国政。国内虽然有忠良贤士，也不去向

他们请教；边境一带役使繁重；商人们到国中做买卖，税收超过常规。
 
【古文】
 
彼王有臣。名劳陀达。聪明智略。明识道理。睹其违度。前谏王曰。王有五事。不能安国。必招祸患。恐是不久。傥不忌讳。听臣说之。王曰。便道。
 
【白话】
 
国王属下有位大臣，叫劳陀达，具有聪明才智与谋略，明识道理。他见国王违反常理，向国王进谏道：‘国王有五事，不能安邦治国，恐怕不久必招祸患。倘若您不忌讳，请听臣下为您说说。’国王说：‘直说无妨’。
 
【古文】
 
寻长跪白王。受性仓卒。少于思虑。事大不当。必致后悔。王耽荒色欲。不理国事外有枉滞285。理情无处。国有忠贤。不往咨禀。则不防虑未然之事。边土之民。役调 烦剧。则思违背宾属他国。商贾税夺。违于常度。恶惮行来。宝货猛贵。有此五事亡国之兆。愿王易操。与民更始。
 
【白话】
 
大臣随即长跪，对国王说：‘性情鲁莽，做事缺少思考，处事不得当，这样定会导致后悔；国王沉迷色欲，不理国事，外有许多冤案或冤屈之事，无处说理申冤；国中有忠良贤士，不去向他们请教，则不能防患于未然；边土之民差役税赋繁重，则想背离本土，服从他国管辖；对商人税收违反常规，他们厌恶畏惧到我国来做买卖，则国内珍宝、货物价格猛涨。有这五件事，便是亡国的征兆，愿国王改变情操，重新治理国政。
 
【古文】
 
须提罗王。恩慈广普。阎浮提人。咸蒙慧泽。我曹此国。独不恭顺。

幽遐之民。不蒙其润。愿王降意。还相承奉。便可子孙食禄长久。
 
【白话】
 
须提罗王慈恩遍及四方，阎浮提百姓都蒙受他的恩泽，唯独我国不恭敬、顺从，使我们这些僻远的民众，得不到须提罗王的恩泽。愿国王屈意相从，对大王承命奉事，可使子孙福禄长久。’
 
【古文】
 
波罗陀跋弥。闻此臣语。心恚作色。不从其言。臣劳陀达。益生嗔愤。而自心念。我见王治政。匡化不周。表贡忠诚。望相扶辅。反更怒盛。不从我言。言既不用。傥复见杀。当就除之。为民去患。
 
【白话】
 
波罗陀跋弥国王听了大臣的话，心怀怨恨，面带怒色，根本不听从大臣的谏言。大臣劳陀达更生嗔恚，便心中暗想：‘我见到国王治理国政、匡正教化不周，为表明我的忠诚，望能辅佐他治国。谁料他反而大怒，不听从我的善言相劝，既然进谏无用，或许还会被杀。不如先将他除去，也算是为民除害。’
 
【古文】
 
谋未及就。事已发露。王合兵众。欲往诛讨。时劳陀达。知王欲收。即便乘疾马。逃走而去。兵众寻逐。彼劳陀达。素善射术。又知人身着




















  
285枉滞：指不得申雪的冤屈或冤案。
 
286役调：服役与征户税。
 
射应死处凡有十八。兵众虽逮。不敢能近。迳得彻到富迦罗拔国。见快目王。拜问讯讫。共王谈对。事事得理。王即善之。立为大臣。
 
【白话】
 
计划还没来得及实施，事情就已败露。国王集合兵众，想去讨伐。此时劳陀达知道国王想来抓他，即乘快马逃跑。兵众马上紧追不舍，劳陀达素来善于射术，又知道人身上有十八处中箭应死的部位，兵众虽然赶到，却不敢接近。因此劳陀达径直跑到富迦罗拔国，见到快目王，礼拜问讯后，与国王交谈，他讲得事事颇富道理，大王便看重他，封为大臣。
 
【古文】
 
渐得亲近。具以来事。以用启闻。王闻是已。问群臣言。彼之国土。不属我耶。群臣答曰。悉属大王。但恃遐远。不来宾附。劳陀达言。彼波罗陀跋弥。顽嚚 凶暗。纵逸荒迷。不识礼度。凭远守谬。不承王命。

彼民恶厌。视之如怨。与臣兵马。自往降伏。
 
【白话】
 
随着与国王逐渐亲近，他就把来之前发生的事禀告给国王。国王听后问群臣道：‘那个国家不属我管辖吗？’群臣回答道：‘都归大王管辖，但他凭恃地处边远不来臣服。’劳陀达说：‘波罗陀跋弥顽固、暴虐，凶残昏昧，恣纵放荡，沉迷荒淫，不识礼度，凭借地处偏远，墨守颠倒邪行，不遵从大王的命令。彼国人民感到厌恶，把他看成怨敌一般，请给臣一些兵马，我愿前往降伏他。’
 
【古文】
 
王闻其语。即然可之。告下诸国。选择兵众。克日都集。往彼波罗陀跋弥王国。尔时波罗陀跋弥。比国之王。遣人语之。阎浮提内。都敕发兵。当集汝国。汝快晏 然。而安坐耶。波罗陀跋弥。闻是消息。愁闷迷愦。莫知所如。著垢黑衣。坐黑闇所。
 
【白话】
 
国王听后，便同意他的请求。令各小国选择精兵良将，约定日期前来集合，前往波罗陀跋弥王国。这时邻国的国王派人对波罗陀跋弥说： ‘阎浮提内都已下令发兵攻打你的国土，你怎么还舒适地安坐着呢？’ 波罗陀跋弥听到这个消息，愁闷迷乱，不知该怎么办才好。他便穿着污垢黑衣坐在黑暗的地方。
 
【古文】
 
有辅相 婆罗门。来至其所。问其意故。王有何忧。愿见示语。波罗陀跋弥王曰。卿 不闻乎。前劳陀达。逃突至彼快目王边。因相发起。令快目王悉发八万四千诸国兵众。欲来攻我。若当来者。便灭我国。其辅相曰。当令群臣试共议之。
 
【白话】
 
有婆罗门宰相来到他那里，问其缘故：‘国王有什么忧愁的事，愿对我宣说。’波罗陀跋弥王说：‘你还没听说吗？原来的劳陀达逃到快目王那里，因此发起事端，劝说快目王发动八万四千小国兵众要来攻打我国，倘若他们到来，便会灭掉我的国家。’宰相说道：‘应当令群臣共同商议此事。’
 
【古文】
 
即合共议。各各异计。共辅相言。我闻快目王。自誓布施。唯除父母。不以施耳。其余一切。不逆来意。今此国中。有盲婆罗门。当劝勉之往乞王眼。若能得者。军兵足却。王闻是语。即然可之。寻遣辅相。

往求晓之。
 
【白话】
 
随即召集大臣共同商议，大家图谋后，与辅相一起说道：‘我们听说快目王发誓布施，除了父母不用来施舍外，其余一切绝不拒绝来者意愿。现在我国中有一盲婆罗门，应当劝他前去求讨快目王的眼睛，若能得到大王的眼睛，其军兵足以退却。’国王听后，马上同意，随即派辅相去盲婆罗门那里，劝说他前往。
 
【古文】
 
辅相即时。遣人往唤。寻使来而告之曰。今有国事。欲相劳苦。愿垂留意。共相佐办。婆罗门言。我今盲冥。竟何所能。而相佐办。
 
【白话】
 
辅相马上派人去叫盲婆罗门。很快把他带到，告诉他说：‘如今国家有大事要辛苦您，希望您能重视，一起帮助成办这件事。’婆罗门说：

‘我现在双眼失明，究竟有什么能力帮你们办事呢？’
 
【古文】
 
辅相又曰。须提罗王。欲合兵众来伐我国。若当来者。我等强壮。虽能逃避。犹忧残戮。况汝无目。能得脱耶。彼王有誓。一切布施。随人所须。不逆人意。往从乞眼。庶必得之。若得其眼。兵众可息。此事苟办。当重募汝。婆罗门言。今我无见。此事云何。王重劝勉。我当遣人将护汝往。即给道粮行道所须。引路而去。
 
【白话】
 
辅相又说道：‘须提罗王想集合兵众来攻打我国，倘若他们到来，虽然我们身体强壮能够逃避，但还是担心被杀害，更何况你是个盲人，怎能逃脱呢？然而须提罗大王有个誓言：随人的需要，布施一切，绝不拒绝乞求者的意愿。如果你向他求讨眼睛，估计一定会得到；如果得到他的眼睛，他的兵众会停止攻打我国。如果此事能办妥，将重重赏你。’ 婆罗门说：‘现在我什么也看不见，怎能办妥此事呢？’国王又劝他说：

‘我会派人护送你前往。’随即给他道粮以及路上的一切所需，他们上路而去。
 
【古文】
 
时快目王国。种种灾怪。悉皆兴现。空中崩声。曳电星落。阴雾霹雳。地处处裂。飞鸟之类。悲鸣感切。挫戾 其身。自拔羽翼。虎狼师子。走兽之属。鸣吼人间。宛转于地。国王臣民。怪其所以。
 
【白话】
 
这时快目王国中接连出现种种反常的现象：空中有崩声，电闪星落，阴雾弥漫，雷霆霹雳，大地处处裂开；飞鸟之类凄切地悲鸣，并摧折自身，自拔羽翼；虎、狼、狮子等走兽之类在人间鸣吼，在地上翻来覆去。

国王臣民对这些现象感到十分奇怪。
 
【古文】
 
时婆罗门。渐到大城。径至殿前。高声唱言。我在他国。承王名德。一切布施。不逆人意。故涉远来。欲望乞匃 。王闻是语。即下问讯。步涉遐道。得无疲倦。若欲所得。一切所须。国土珍宝。车马辇舆。衣被饮食。随病医药。一切所须。皆当给与。
 
【白话】
 
这时婆罗门不久便来到大城，径直来到殿前，高声说道：‘我在他国承闻大王的名望、德行，布施一切，从不拒绝乞者意愿。故远道而来，希望能得到大王的施舍。’国王听后，立即下座问讯：‘你远道而来，不会太疲倦吧？如果想要得到一切所需，国土、珍宝、车马辇舆、衣被、饮食、随病医药等一切所需，我都会给予你。’
 
【古文】
 
婆罗门言。外物布施。福德不妙。内身布施。果报乃大。我久失眼。长夜处冥。承闻大王。故发意来。欲乞王眼。王闻欢喜。语婆罗门。若欲得眼。我当相与。婆罗门言。欲与我者。何时能与。王语之曰。却后七日。便当与汝。
 
【白话】
 
婆罗门说：‘以外物布施，所得福德不是很善妙；以自身布施，所得果报才善妙。我很久以来就失去双眼，长夜处在黑暗之中，承闻大王布施一切，故决定前来，想乞求国王的双眼。’国王听后十分欢喜，对婆罗门说：‘想得到我的眼睛，我会给予你。’婆罗门说：‘如果想给

我的话，什么时候能给呢？’大王对他说：‘七天以后便布施与你。’
 
【古文】
 
王即宣下八万四千小国。须提罗王。却后七日。当剜其目施婆罗门。诸欲来者。悉皆时集。诸王人民。闻斯令已。普来奔诣。于大王所。八万四千诸王臣民。以身投地。腹拍王前。啼泪交流。而白王言。我之等类。阎浮提人。蒙赖大王。以为荫覆。若当剜眼施婆罗门。一切人民。

当何恃怙。唯愿回意。勿为一人而舍一切。
 
【白话】
 
大王随即向八万四千小国宣告：‘须提罗王七天后要剜下他的双目施与婆罗门，所有想来的人那时都可以聚集。’众王人民听到这个宣布后，都直奔到须提罗大王处。八万四千众王臣民都以身扑地，匍匐在大王面前，泪流满面哭泣着对国王说道：‘我们阎浮提人都仰赖大王的庇护，倘若您要剜眼施与婆罗门，一切人民当以谁为恃怙呢？恳请大王能回心转意，不要为了一人而舍弃一切。’
 
【古文】
 
一万大臣亦皆投地。仰白王言。何不哀愍怜我曹等。为一人意。舍弃我等。唯愿回意。莫与其眼。二万夫人。头脑打地。腹拍王前。亦皆求请。唯愿大王。回意易志。莫以眼施。安慰我等。五百太子。涕哭王前。唯愿天父。当见矜怜莫以眼施。抚养我等。
 
【白话】
 
一万大臣也都以身扑地，仰头对国王说：‘大王您为什么不哀愍、可怜我们，为了一个人的意愿而要舍弃我们呢？唯愿大王回心转意，不要施与其眼。’二万夫人以头撞地，匍匐在大王面前，也都哀求道：‘恳请大王改变初衷，不要以眼睛来布施，以安慰我们。’五百位太子也在大王面前涕哭道：‘恳请父王怜悯我们，不要以眼睛来布施，以抚养我们。’
 
【古文】
 
时戒贤太子。重白王言。愿剜我眼。以代父王。所以然者。我虽身死。国无损益。大王无眼。海内靡恃。时快目王。告诸王臣夫人太子。我受身来。生死长久。设积身骨。高于须弥。斩刺之血。倍于四海。而饮母乳。过四大江。别离悲泪。多于四海。
 
【白话】
 
这时戒贤太子又对大王说：‘愿剜下我的眼睛来代替父王的双眼。之所以如此，因为我虽然死去，对国家并没有利害；如果大王没有了双眼，全国将没有了依靠。’这时快目王告诉众王大臣、夫人、太子：‘我受身以来长久流转生死，倘若将身骨堆积在一处，比须弥山王还高，被杀戮所流的血，比四大海水还多，所饮的母乳超过四大江，因离别所流的泪多于四大海水。
 
【古文】
 
地狱之中。破坏之身。烧煮斫刺。弃眼无数。饿鬼之中。受若干形。火从身出。还自焦然。如是破坏。眼亦无数。畜生之中。更相食啖。种种死伤。复不可计。人间受身。寿多中夭。或争色欲。还相图谋。共相伤杀。死非一彻。如是破散。无央数眼。正使生天。命亦不久。计本以来。亦受多形。于此三界。回波五道。
 
【白话】
 
在地狱道中，身体遭到烧、煮、斩、刺的破坏，舍弃过无数次眼睛；在饿鬼道中遭受若干种身体，火从身上冒出，自身被火烧焦，眼睛也是这样被损坏过无数次；在畜生道中，互相啖食，种种死伤不可计数；在人间受身时，寿命多数中途夭折，或因争夺色欲，互相图谋杀害，死非一种，就这样破坏、失去过无数眼睛；就算生在天界，生命也不能长久。

无始以来受了无数身形，在三界中流转五道。
 
【古文】
 
为贪恚痴。碎身尘数。未曾给施用求佛道。如此臭眼。危脆之物。如是不久。自当烂坏。今得用施。不应不与。今持此眼。以用布施求佛无上一切智眼。若我愿成。当与汝等。清净慧眼。汝莫遮我无上道意。

其在会者。默然无言。
 
【白话】
 
因贪嗔痴而舍弃的身体有微尘数之多，但未曾用来布施以求佛道。这样的臭眼纯属危脆之物，不久自当烂坏。如今得以用来布施，不应该不布施。现在以此眼用来布施，寻求佛的无上一切种智眼，如果我的心愿得以实现，定会给与你们清净慧眼，你们不要阻拦我的无上道心。’ 在场大众默然无语。
 
【古文】
 
正语左右。可挑我眼。左右诸臣。咸各言曰。宁破我身。犹如芥子。不能举手向大王眼。王语诸臣。汝等推觅其色正黑。谛下视者。便召将来。诸臣求得。将来与王。王即授刀。敕语令剜。
 
【白话】
 
国王命令左右：‘你们可以挑下我的眼睛。’左右众臣都说道：‘宁可摧坏我们身躯犹如芥子许，也不能举手挑大王的眼睛。’大王对众臣说：‘你们去寻找一位肤色纯黑、眼睛向下看的人，将他召来。’大臣们找到这样的一个人后，把他带给国王，大王随即将刀递给他，命令他剜自己的眼睛。
 
【古文】
 
剜得一眼。着王掌中。王便立誓。我以此眼。以用布施。誓求佛道。若审当得成佛道者。此婆罗门。得我此眼。即当用视。作是誓已。王即以眼。安婆罗门眼匡之中。寻得用见。得视王身及余众会。
 
【白话】
 
那人剜下国王一只眼睛，放在大王掌中。大王便立下誓言：‘我以此眼布施，誓求佛道。如果我确实将成就佛道，愿此婆罗门得到此眼后即能看见东西。’立誓完后，大王就将眼睛安在婆罗门的眼眶里。随即婆罗门就能看见东西，得以见到国王及其余大众。
 
【古文】
 
欢喜踊跃。不能自胜。即白王言。得王一眼。足我用视。愿留一眼。王自用看。王复答言。我已言决。许与两眼。不应违言。便更剜一眼。复著掌中。重复立誓。我持眼施。用求佛道审能成佛。至诚不虚。此婆罗门。得于我眼。便当用视。复安一眼。寻得用视。
 
【白话】
 
于是婆罗门欢喜踊跃，不能自禁，就对国王说：‘得到大王一只眼睛，足以令我见到东西，愿大王留下一只眼睛自己用。’国王还是回答道：‘我已决定布施给你双眼，不应该违背诺言。’言罢再次让那个人剜下一只眼睛放在掌中，又如上立誓：‘我以此眼布施，用来寻求佛道，如果真能成佛，至诚不虚，愿此婆罗门得到我的眼睛后，随即能看。’ 又为婆罗门安上一只眼，他随即就能看见东西。
 
【古文】
 
当尔之时。天地震动。诸天宫殿。皆亦动摇。时诸天人。愕然惊惧。寻见菩萨剜目布施。咸皆飞来。侧塞虚空。散诸华香。而用供养。赞言善哉。大王所作。甚奇甚特。
 
【白话】
 
在这个时候天地震动，诸天宫殿也都动摇。诸天人惊愕恐惧，随即见到菩萨剜眼布施，于是都从天上飞来，充满虚空，并撒下各种花、香作为供养，赞叹道：‘善哉！大王所作甚为奇特！’
 
【古文】
 
天帝前问。实为奇特能作是事。欲求何报。王答言曰。不求魔梵。四王帝释转轮圣王三界之乐。以此功德。誓求佛道。度脱众生。至涅槃乐。天帝复问。汝今剜眼。苦痛如是。颇有悔退嗔恚不耶。王言不悔。

亦不嗔恨。
 
【白话】
 
帝释天上前问道：‘能做这样的事，实在是奇特！你想求得什么果报？’大王答道：‘不求魔王、大梵天、四大天王、帝释天、转轮圣王三界中的安乐，只愿以此功德誓求佛道，度脱众生到达涅槃的安乐。’ 帝释天又问：‘你如今剜眼如是痛苦，是否有后悔、退失、嗔恚心呢？’ 大王说：‘不后悔，也不嗔恨。’
 
【古文】
 
天帝复言。我今观汝。血出流离。形体战掉。言不悔恨。此事难信。王即自誓。我剜眼施。无悔恨意。用求佛道。会当得成。审不虚者。令我两眼平复如故。王誓已讫。两眼平完。明净彻视。倍胜于前。
 
【白话】
 
帝释天又说：‘我现在看你鲜血淋漓，身体颤抖，说不悔恨，实在令人难以相信。’大王便立誓道：‘我剜眼布施，没有丝毫悔恨心，只是用来求取佛道。如果确实将成就佛道，真实不虚，则愿我双眼恢复如初。’国王立誓后，两眼立即完好如初，明亮清澈、视物更胜于前。
 
【古文】
 
诸天人民。一切大会。称庆喜踊。不能自胜。王语婆罗门。今与汝眼。令汝得视。后成佛时。复当令汝得慧眼见。将婆罗门。入宝藏中。

恣取一担。发遣去还到本国。
 
【白话】
 
众天人、百姓、一切在场大众欢庆踊跃，喜不自胜。大王对婆罗门说：‘如今我把眼睛布施给你，令你能看到东西，以后成佛时我将令你得到慧眼。’接着将婆罗门带入宝库中，让他随意拿了一担珍宝，遣送他回到本国。
 
【古文】
 
波罗陀跋弥。自出迎之。已见先问。得眼不耶。答言得眼。我今用视。复问言曰。彼王今者。为存为亡。答言诸天来下。寻即誓愿。眼还平复。眼好于前。波罗陀跋弥。以闻此语。恼闷愤结。心裂而死。
 
【白话】
 
波罗陀跋弥国王亲自出城迎接婆罗门，见面后先问：‘得到眼睛没有？’婆罗门回答道：‘得到了，我现在已能看东西了。’又问他道： ‘须提罗王如今是死是活？’婆罗门回答道：‘众天飞来，大王随即立下誓愿，他的眼睛便得以恢复如初，更胜从前。’波罗陀跋弥听完此语，恼恨烦闷，心裂而死。”
 
【古文】
 
佛告阿难。欲知尔时须提罗王。今我身是。波罗陀跋弥。今调达是。时乞我眼婆罗门者。今此会中。盲婆罗门得道者是。先世之时。我与其眼。乃至今日。由见我故。既得肉眼。复得慧眼。我为汝曹。世世苦行。

积功累德。今日致佛。汝等应当勤求出要。
 
【白话】
 
佛告诉阿难：“要知道当时的须提罗王，就是现在的我；波罗陀跋弥，就是现在的提婆达多；当时讨要我眼睛的婆罗门，就是现在在场的得道盲婆罗门。前世时我布施给他眼睛，以至于今天，因为见到我的缘故，既得到了肉眼，又获得了慧眼。我为你们世世苦行，积累功德，如今获得佛果，你们也应当精勤追求出离生死轮回的要道。”
 
【古文】
 
佛说是语时。诸在会者。感念佛恩。内身克厉。有得须陀洹。斯陀含。阿那含。阿罗汉者。有发无上道意者。贤者阿难。及诸会者。闻佛所说。欢喜奉行。
 
【白话】
 
佛宣说此法时，所有与会者皆感念佛恩，刻苦自励，有得须陀洹、斯陀含、阿那含、阿罗汉果的，有发无上道意的。贤者阿难及与会大众，闻佛所说，欢喜奉行。
 
  

## 无恼指鬘缘品第三十六
 

 
【古文】
 
如是我闻。一时佛在舍卫国祇树给孤独园。于时国王名波斯匿王。有辅相。聪明巨富。其妇怀妊。生一男儿。形貌端正。容体殊绝。于时辅相。见儿欢喜。即召相师。令占相之。
 
【白话】
 
如是我闻，一时，佛住在舍卫国的祇树给孤独园，当时的国王名波斯匿王，有一位辅相大臣，聪明巨富。辅相的妻子怀了孩子，生下一个男孩，形貌端正，容体殊妙罕见。于时辅相看到儿子非常高兴，便请来相师，让他给孩子看相。
 
【古文】
 
相师看见。怀喜而言。是儿福相。人中挺特。聪明智辩。有逾人之德。父闻遂喜。敕为作字。相师问言。儿受胎来。有何异事。辅相答言。其母素性。不能良善。怀妊已来。倍更异常。心性恭顺。乐宣人德。慈矜苦厄。不喜说过。
 
【白话】
 
相师看到孩子，心里欢喜地说：“这个儿子的福相，在世人中出类拔萃，聪明智辩，有超越常人的德行。”父亲听了更加欢喜，就令相师给孩子起名。相师便问：“怀上孩子后有什么奇异的事呢？”大臣回答：

“儿子母亲的性格素来不能善待他人，怀上孩子后却一反常态，性情变得恭敬柔顺，喜欢宣扬别人的功德，同情怜悯苦难的人，不喜欢说别人的过失。” 【古文】
 
相师言曰。此是儿志。当为立字。号阿舋贼奇。（此言无恼。）儿渐长大。雄壮绝伦。有力士之力。一人敌千。腾接飞鸟。走疾奔马。其父辅相。甚爱念之。
 
【白话】
 
相师说这是孩子的意志所致，便给他起名叫阿舋贼奇（汉义“无恼”）。孩子渐渐长大成人，强壮得无人可比，有力士的力量，力敌千人，跳起来可抓住飞鸟，跑起来快过奔马。他的父亲辅相大臣非常爱护他。
 
【古文】
 
于时国中。有一婆罗门。聪明博达。多闻广识。有五百弟子。追逐随学。尔时辅相。即将其子。往嘱及之。令其学问。婆罗门可之。受持教授。
 
【白话】
 
当时这个国家中有一位婆罗门，聪明而博学通达，多闻广识，有五百名弟子，追随他学习。当时辅相便把他的孩子送去，委托给婆罗门，让孩子好好求学。婆罗门答应他，担当起教授的责任。
 
【古文】
 
加阿舋贼奇。夙夜勤业。一日咨受。胜于经年。学未经久。普悉通

达。婆罗门师。异常待遇。行来进止。每与其俱。及诸同学。倾意瞻敬。
 
【白话】
 
再加上阿衅贼奇白天和晚上都勤奋学习，一日请教所得，就超过了其他弟子多年的求学。没有经过多长时间的学习，便通达各种学问。婆罗门师给予他特殊待遇；来来去去都让阿衅贼奇跟在身边，其他的同学也对阿衅贼奇倾心仰慕敬重。
 
【古文】
 
尔时婆罗门师妇。见其端正。才姿挺貌。过逾人表。怀情色著。爱不去意。然诸弟子。与共同游。行止不独。无缘与语。有心不遂。常以叹悒 。会有檀越。来请其师及诸弟子三月。
 
【白话】
 
那时婆罗门师的妻子见他长得端正，才貌超绝，不同一般，便对他心生爱慕贪恋，念念不忘。但是众弟子常与他形影不离，起居坐卧都有旁人，没有机会同他搭讪，一片心意不得实现，常时郁闷感叹。恰好有施主前来邀请婆罗门师父和弟子们去受供三个月。
 
【古文】
 
一时婆罗门师内与妇议。我今当行受请三月。当留一人经营于后。时妇内喜。密自怀计。白婆罗门。是事应尔。后家理重。宜须才能。可留无恼嘱以后事。时婆罗门。即敕无恼。我今赴彼檀越之请。后事总多。须人料理。卿善才能。为吾营后。无恼受教。即住不行。师及徒众。引道而去。
 
【白话】
 
某时婆罗门师进内和妻子商量：“我现在要外出接受别人三个月供养。应当留下一个人，照料以后家里的事。”妻子听后内心欢喜，便暗自算计，于是对婆罗门说：“理应如此，料理家务的责任重大，应该需要一个能干的人。可以把无恼留下来，照料以后家里的事。”于是婆罗门师就委托无恼：“我现在接受了施主的邀请要去赴约，我走后家里的事务很多，需要人料理。你很能干，就为我打点家中的事情吧。”无恼领受嘱托，就留下来不走，师父便带着其他弟子们出发了。
 
【古文】
 
其妇怡悦欣喜无量。极自庄饰。多作姿媚。与共谈语。娆动其意。无恼志固。无心相从。欲心转盛。实意语之。我相钦爱。由来有素。但避众人。有怀未发。汝师临去。吾故相留。今既独静。当从我意。无恼晓谢语言。我梵志法。不淫师妇。若当违犯非婆罗门。宁交取死。终不为此。
 
【白话】
 
师妻非常怡悦欣喜，极力打扮自己，摆出种种媚态与无恼搭讪，挑逗无恼。无恼意志坚定，无心相从。师妻情欲更加炽盛，就对他实话实说：“我对你心怀爱慕，向来就有意，只是迫于人多，不能表达心意。你师父临走时，我特意把你留下。今天我们既已独处，那就顺从我吧。” 无恼明确地回绝道：“我们梵志的规矩，不能奸淫自己的师妻，如果违犯了，就不是婆罗门，我宁可去死也绝不干这种事。”
 
【古文】
 
于时师妇。望重违心。惭愧嗔愤。复作密计。候师垂至。挽裂衣裳。掴 破其面。尘土坌 身。憔悴卧地。无所言说。时婆罗门师徒俱到。

师即入内。见妇色状。即问其故。何缘乃尔。
 
【白话】
 
这时师妻的满腔希望落空，又惭又恨。于是又暗自算计着，等到师父快要回家时，就撕破了衣服，抓伤了面容，在身上撒满尘土，神情憔悴地躺在地上，一句话也不说。这时婆罗门师徒回到家，师父走进内室看到妻子这副模样，就问她是什么缘故弄成这样。
 
【古文】
 
妇垂泣言。不足问也。时婆罗门。重更问之。汝有何事。当相告语。云何不说。妇啼而言。汝所钦美。阿舋贼奇。自汝去后。常见侵凌。我适不从。抴 裂我衣。坏我身首。汝畜弟子。云何乃尔。
 
【白话】
 
妻子低头哭泣道：“不必问了。”婆罗门更加疑虑地追问她：“到底出了什么事？你应当告诉我，为什么不说呢？”妻子啼哭着说：“你器重喜爱的那个阿舋贼奇，自从你走了以后常来欺凌侮辱我。刚才我不肯屈从，他就撕破我的衣裳，毁伤我的身体面容。你教养的好徒弟，为什么竟会这样？”
 
【古文】
 
婆罗门闻。甚怀恚忿。语其妇言。此无恼者。力敌千人。辅相之子。种族强盛。虽欲治之。宜当以渐。谈谋是已。往见无恼。随宜方便。而慰喻之。我去之后。苦汝营劳。又汝前后。奉事尽忠。常感汝意。思欲相酬。有一秘法。由来未说。若能成办。直生梵天。无恼长跪。问是何事。
 
【白话】
 
婆罗门听了非常恼恨，就对妻子说：“这个无恼力等千人，又是当朝重臣的儿子，家族的势力很强大，虽然想要惩治他，也应慢慢想办法。” 谋划考虑好后，他就去见无恼，随机乘便地慰问他说：“我外出以后，辛苦你操劳家事，况且你向来是尽心尽力为我办事，我一直很感激，并想要酬谢你。我有一个秘法，我从来都没有向人说过，倘若能修炼成功，就能直接生到梵天界。”无恼便长跪在地询问究竟是什么法。
 
【古文】
 
答言。若持七日之中。斩千人首。而取一指。凡得千指。以为鬘饰。尔时梵天。便自来下。命终之后。定生梵天。无恼闻此情怀犹豫。复白师言。此事不应。杀害众生。更生梵天。师又告言。汝我弟子。岂不信我至要之言。汝若不信则为义绝。随尔道径。莫复此住。又更作咒。竖刀在地。说咒已讫恶心转生。
 
【白话】
 
婆罗门回答说：“你如果能在七天内砍下一千个人的头，每人截取一只手指，总共得到一千只手指，穿成指鬘以为装饰，那时梵天王就会降临在你身边，命终以后，一定能生到梵天界。”无恼听了犹豫不决，他对师父说：“这事不应理，怎么杀害众生，就能转生梵天界。”师父又说：“你是我的弟子，怎么不相信我的关要之语？如果你不肯相信，那么我们就恩断义绝，随便你到哪里去，不要再留在这里了。”另外他

又念了咒语，将一把刀插在地上。等他念完了咒语，无恼便生起恶心。
 
【古文】
 
师知其意。即授与刀。受刀走外。得人便杀。取指为鬘。人见便号鸯仇魔罗 。（此言指鬘。）周行斩害到七日头。方得九百九十九指。唯少一指。残杀一人。指数便满。
 
【白话】
 
师父了知他的心意，就把刀递给了无恼。无恼接过刀走到外面，遇到人就杀，并砍下手指作成鬘。人们看见无恼就称他是“鸯仇魔罗”（汉语指鬘）。无恼到处残杀无辜，到第七天早上，才得到了九百九十九根手指，只差一根手指了，再杀死一个人，手指数就满了。
 
【古文】
 
人皆藏窜。无敢行者。遍行求觅。更不能得。七日之中。不得饮食。其母怜愍。遣人为致。悉各怀惧。无敢往者。其母持食。躬自致往。儿遥见母。走趣欲杀。
 
【白话】
 
人们都躲藏逃窜，没人敢出来走动。无恼到处寻找，再也不能找见一个人影。他已经连续七天没有吃东西了，他的母亲怜悯他，派人给他送食物，但众人都极度畏惧，没有人敢去。于是无恼的母亲就自己拿了食物去送给他。儿子远远地看见母亲，跑过来就要杀死她。
 
【古文】
 
母时语言。咄不孝物。云何怀逆。欲危害我。儿便语言。我受师教。要七日中。满得千指。便当得愿。生于梵天。日数已满。更不能得。事不获已。当杀于母。母又语言。事苟当尔。但取我指。莫见伤杀。
 
【白话】
 
母亲这时呵叱道：“喂，你这不孝的畜牲，怎么竟敢大逆不道要杀害我呢？”儿子就说：“我得了师父的教言，要在七天中得到一千根手指，这样就能如愿转生梵天界。天数已到，再也找不到可杀的人，事不得已，只能杀母亲了。”母亲说：“事情如果是这样，那么就只把我的手指砍去，不要杀死我吧。”
 
【古文】
 
于时世尊。具遥见之。知其可度。化作比丘。行于彼边。鸯仇摩罗。

已见比丘。舍母腾跃。走趣规杀。佛见其来。徐行舍去。
 
【白话】
 
这时佛陀已远远地看到了发生的一切，知道无恼可以度化，就变成比丘的模样，在路边行走。鸯仇摩罗看见比丘后，就放过了母亲飞跑过来准备杀比丘。佛陀看见他飞奔过来，就缓步走开。
 
【古文】
 
指鬘极力走不能及。便遥唤言。比丘小住。佛遥答言。我常自住。但汝不住。指鬘复问。云何汝住。我不住耶。佛即答言。我诸根寂定。而得自在。汝从恶师。禀受邪倒。变易汝心。不得定住。昼夜杀害。造无边罪。
 
【白话】
 
指鬘竭尽全力奔跑也追不上，就远远地喊道：“比丘稍住片刻。” 佛陀远远地回应：“我常自住，但你不能住。”指鬘又问：“为什么是你停住着而我却不能停住呢？”佛陀就回答：“我的诸根寂止，得到了自在。你跟随邪恶的师父，接受颠倒邪见而改变了自己的心，不能停住自己，日夜不停地进行杀戮，造了无边的罪孽。”
 
【古文】
 
指鬘闻此。意欻 开悟。投刀远弃。遥礼自归。于时如来尔乃待之。还现佛身。光明朗日。三十二相。炳著奇妙。指鬘见佛光相威仪。以身投地。悔过自责。佛粗说法。得法眼净。心遂纯信。
 
【白话】
 
指鬘听了这话忽然醒悟过来，将屠刀远远地扔掉，远远地向佛陀顶礼皈依，这时佛陀才停下来等他，恢复了佛陀真身，所发光明胜于明日，三十二相光彩奇妙。指鬘看到佛陀的形象光彩威严，便以身扑地，悔过自责。佛陀简要地为他宣说法义，指鬘就得到了法眼净，心中遂生纯净信心。
 
【古文】
 
求索出家。佛即可之。善来比丘。须发自落。法衣著身。随彼所应。重为说法。心垢都尽。得罗汉道。佛即将其还祇陀林。尔时国中。人民之类。闻指鬘声。皆各惊怖。人畜怀妊。怖不能生。时有一象。不能出子。佛敕指鬘。往说诚言。我生已来。不杀一人。
 
【白话】
 
于是恳求佛陀让他出家修行。佛陀便答应他说：“善来比丘！”于是须发自落，法衣披身。佛陀顺势利导，再度宣说佛法，使他心中的积垢全部清除，获得了阿罗汉果位，佛陀便将他带回祇陀林。当时舍卫国内的所有百姓听到指鬘的声音，都极其恐怖害怕。孕妇及怀孕母畜都恐惧得不能生产，当时有一头大象因此无法产子，佛陀便指示指鬘，前去说诚实语：“我出生以来，没有杀害过一个人。”
 
【古文】
 
指鬘白佛。我由来杀多。云何不杀。佛告之曰。于圣法中。是为始生。尔时指鬘便整衣服。奉教往说。如说寻生。皆得安隐。还诣精舍。

坐一房中。
 
【白话】
 
指鬘对佛陀说：“我以前杀害过许多人，怎么能说没有杀过呢？” 佛陀告诉他：“你皈依了神圣的佛法，这才开始了你真正的生命。”于是指鬘便装理衣服，奉佛陀的教导前去讲了这样的话，大象即刻生产并且母子平安。指鬘重新回到祇陀精舍，在一间房中静坐。
 
【古文】
 
时波斯匿王。大合兵众。躬欲往讨鸯仇摩罗。路由祇洹。当往攻击。时祇洹中。有一比丘。形极矬 陋。音声异妙。振声高呗。音极和畅。

军众倾耳。无有厌足。象马竖耳。住不肯行。
 
【白话】
 
这时波斯匿王集结了庞大的军队，亲自前去讨伐鸯仇摩罗，正要前去攻击，路过祇洹。那时祇洹精舍正好有一名比丘，身体矮小异常丑陋，声音却异常美妙，高声唱诵时，声音极其和畅。兵士们侧耳倾听，无有厌足；军中象马也竖起耳朵，停下来不肯前行。
 
【古文】
 
王怪问御者。何以乃尔。御者答言。由闻呗声。是使象马停足立听。王言。畜生尚乐闻法。我曹人类。何不往听。即与群众。暂过祇洹。到下象乘。解剑却盖。直进佛所。敬礼问讯。
 
【白话】
 
波斯匿王感到奇怪，就问驾车人：“为什么会这样。”驭手回答说：

“因听到诵经声而使象马停下脚步倾听。”国王说：“畜生尚且喜欢听佛法，我们人类为什么不去听呢？”就带领大众暂时来到祇陀林。下了

乘坐的大象，解下佩剑，退去了麾盖，径直来到佛陀面前，敬礼问讯。
 
【古文】
 
彼呗比丘。呗声已绝。王先问言。向闻呗音。清妙和畅。情豫钦慕。愿得见识。施十万钱。佛告之曰。先与其钱。然后可见。若已见者。更不欲与一钱之心。
 
【白话】
 
那个比丘已经停止了唱诵，国王首先发问：“刚才听到的唱诵之声，清澈美妙和畅，让我留恋倾慕，希望与他相见认识一下，布施他十万钱。” 佛陀告诉他：“先给他钱，然后才可以见他。如果见过他的人，再没有想给他一钱的想法。”
 
【古文】
 
即将示之。看其形状。倍复矬陋。不忍见之。意无欲与一钱之想。王从座起。长跪白佛。今此比丘。形极短丑。其音深远声彻乃尔。宿作何行。致得斯报。
 
【白话】
 
然后将比丘带给他看，国王看到他身体矮小异常丑陋，不愿再看下去，心里也没有要布施他一钱的念头。国王从座位上站起，长跪对佛陀说：“现在这位比丘样子极其丑陋矮小，而他的声音却如此的深远清澈响亮。他前世作了什么业，才感得这样的果报？”
 
【古文】
 
佛告王曰。善听著心。过去有佛。名曰迦叶。度人周讫。便般涅槃。时彼国王。名机里毗。收 取舍利。欲用起塔。时四龙王。化为人形。来见其王。问起塔事。为用宝作。为用土耶。
 
【白话】
 
佛陀告诉国王：“你好好用心听着。过去有佛，名叫迦叶，度化世人的事业圆满，便入了涅槃。那时有位国王，名叫机里毗，收集迦叶佛的舍利子，想造宝塔来供奉。四位龙王变成人的模样来谒见这国王，询问造宝塔的事情，是用珠宝来建造，还是用泥土呢？
 
【古文】
 
王即答言。欲令塔大。无多宝物。那得使成。今欲土作。令方五里高二十五里。极使高显可观。龙王白言。我非是人。皆是龙王。闻王作塔。故来相问。苟欲用宝。当相佐助。王欢喜言。能尔者快。
 
【白话】
 
国王就回答说：‘想要建造高大的宝塔，没有太多的宝物，怎么能够建成呢？现在打算用泥土建造，使塔长宽五里，高二十五里。显得非常宏伟壮观。’龙王说：‘我们不是人，都是龙王。听说国王造塔，因此前来打听。倘若工程需要宝物，我们将提供支持。’国王高兴地说：

‘能这样作就太好了。’
 
【古文】
 
龙复语言。四城门外。有四大泉。城东泉水。取用作墼 。成绀琉璃。城南泉水。取用作墼。其墼成已。皆成黄金。城西泉水。取用作墼。墼成就已。变成为银。城北泉水。取用作墼。其墼成已。变为白玉。王闻是语。倍增踊跃。即立四监。各典一边。
 
【白话】
 
龙王又对国王说：‘四个城门外边有四眼泉水：城东的泉水拿来作砖，就变成天蓝色的琉璃；城南的泉水拿来作砖，造成的砖都变成黄金；城西的泉水拿来作砖，造成的砖变成白银；城北的泉水用来作砖。造成的砖会变成白色的玉石。’国王听了这话，分外振奋，马上任命了四位监工，各自主管一边的工程。
 
【古文】
 
其三监。所作功向欲成。一监慢怠。功独不就。王往看见。便以理责。卿不用心。当加罚谪 。其人怀恐。便白王言。此塔太大。当何时成。王去之后。敕诸作人。昼夜勤作。一时都讫。
 
【白话】
 
其中三个监工监管的工程已接近完成了，另一名监工却懈怠散漫，唯独他的工程迟迟没能完成。国王巡察看见，便以理遣责道：‘你没有尽责用心，应当对你施加惩罚。’这人心中恐惧，就对国王说：‘这宝塔太庞大了，不知什么时候才造成？’国王离开以后，监工命令所有工人，夜以继日地勤奋赶工，后来大家都同时完成了宝塔的建造。
 
【古文】
 
塔极高峻。众宝晃昱 。庄校雕饰。各有异观。见已欢喜。忏悔前过。持一金铃。著塔枨 头。即自求愿。令我所生音声极妙。一切众生。

莫不乐闻。将来有佛。号释迦牟尼。使我得见度脱生死。
 
【白话】
 
宝塔非常高大挺拔，各种宝物明亮闪耀，加上精密的雕刻装饰，异常美观。那监工见到后满心欢喜，并忏悔自己以前的过失。便拿一个金铃安放在宝塔尖上，即自求愿：‘愿我生来嗓音就极其美妙，所有众生无不爱听。将来有佛，号释迦牟尼，愿我得见，超脱生死轮回。’
 
【古文】
 
如是大王。欲知尔时一监作迟。怨塔大者。此比丘是。缘彼恨言嫌其塔大。五百世中。常极矬陋。由后欢喜施铃塔头。求索好声及愿见我。

五百世中。极好音声。今复见我。致得解脱。
 
【白话】
 
如是大王，要知道那时埋怨宝塔工程浩大的那个监工，就是现在这个比丘。因为他埋怨宝塔的庞大，五百世中，他形相就一直矮小丑陋；又因为后来心生欢喜，供养金铃在塔尖上，请求生来有美妙的嗓声以及发愿见到我，五百世中他便有了美妙的声音。今世又见到我，终于获得了解脱。” 【古文】
 
王闻是已。便辞欲退。佛问大王。欲何所至。王白佛言。国有怨贼鸯仇摩罗。伤杀人民。纵横暴害。今欲率众往攻伐之。佛告王曰。鸯仇摩罗。当如今者不能杀蚁。况复余耶。
 
【白话】
 
波斯匿王听闻后，便向世尊告辞要离开。佛问波斯匿王说：“打算去哪里？”国王对佛陀说：“国内有个恶贼鸯仇摩罗，伤害人民，横行残暴。现在打算率领大军前去讨伐他。”佛陀对国王说：“鸯仇摩罗现在连一只蚂蚁都不会伤害，何况其他的众生。”
 
【古文】
 
王心念言。世尊似往已降伏之。佛告王言。指鬘今已出家入道。得阿罗汉。诸恶永尽。今在其房。欲见之不。王言思见。即起到其房外。闻指鬘比丘謦欬 之声。忆其暴恶。所伤弥广。怖躃断绝。良久乃稣。

还至佛所。以事白佛。
 
【白话】
 
国王心中思忖：“佛陀似乎已经去把他降伏了。”佛陀告诉国王： “指鬘现在已经出家修行，得到阿罗汉果，所有恶行永远消尽了。如今正在他的房间里，想见他吗？”国王说：“想看一看。”就来到指鬘的居室外，听到指鬘比丘发出咳嗽声，想到他的凶残暴行，伤害过如此多的性命，惊惧地仆倒晕了过去，过了许久才苏醒。回到佛前，就把这事告诉佛陀。
 
【古文】
 
佛告王曰。不但今日。闻彼之声堕地断绝。过去世时。闻其音声亦尔断绝。善听大王。过去久远。此阎浮提。有一大国。名波罗奈 。尔时国中。有一毒鸟。捕诸毒虫。恒以为食。其形极毒。不可触近。所经历下。众生皆死。树木悉枯。尔时此鸟。过到一林。住一树上。謦欬欲

鸣。时彼林中。有白象王。在傍树下。闻毒鸟声。躃地断绝不能动摇。
 
【白话】
 
佛陀对国王说：“不仅今天你听到他的声音，晕倒在地，在过去世时，你听到他的声音也曾晕倒。大王请谛听，久远以前，这阎浮提有一个大国，名叫波罗奈。那时国中有一只毒鸟，一向以捕捉各种毒虫为食，它的身体有剧毒，不可接触、靠近。乃至飞过后，下面的众生都会死去，树木也都枯萎。一次这鸟飞过一片树林，停在一棵树上，清一下嗓子准备鸣叫。当时那片树林里有一头白象王正在附近的树下，听到毒鸟的鸣叫，倒在地上晕厥过去，不能动弹。
 
【古文】
 
如是大王。尔时毒鸟。今指鬘是。时白象王。今王身是。王复白佛。鸯仇摩罗。暴害滋甚。杀尔所人。赖蒙世尊降化修善。佛告王曰。鸯仇摩罗。不但今日杀此多人。蒙我降化。过去世时。亦杀此等。我亦降化。乃复思善。王重白佛。不审此等。先世被害。世尊降化。其事云何。愿为解说。
 
【白话】
 
如是大王，那时的毒鸟，就是今天的指鬘；那时的白象王，就是今天的大王。”国王又对佛陀说：“鸯仇摩罗凶暴祸害严重，杀了这么多人，幸亏世尊降伏教化了他，使他修善。”佛陀告诉国王：“鸯仇摩罗不只今日杀了这么多人，被我降伏教化。在过去世，他也杀了这些人，我也降伏教化他，使他改邪向善。”国王又对佛陀说：“不知道他们以前如何被鸯仇摩罗杀害，世尊又是如何降伏教化了他，这事究竟如何，希望能为我们解说。”
 
【古文】
 
佛告王曰。善听著心。过去久远阿僧祇劫。此阎浮提。有一大国。名波罗奈。于时国王。名波罗摩达。尔时国王。将四种兵。入山林中。

游行猎戏。王到泽上。驰逐禽兽。单只一乘。独到深林。
 
【白话】
 
佛陀告诉国王：“用心谛听。在久远阿僧祇劫以前，此阎浮提，有一个大国，名波罗奈。那时的国王名叫波罗摩达，有一天国王率领了四种军队，到山林中游戏狩猎。国王来到草泽地上，追赶着飞禽走兽，单骑匹马独自到了森林深处。
 
【古文】
 
王时疲极。下马小休。尔时林中。有牸 师子。怀欲心盛。行求其偶。困不能得。值于林间。见王独坐。淫意转隆。思欲从王。近到其边。

举尾背住。
 
【白话】
 
国王感到很疲惫，就下马稍作休息。刚好林中有一只母狮子，正是发情期，到处寻找配偶，为找不到公狮而烦躁不安。正好碰见国王独自一人坐在林间，母狮情欲转胜，想与国王交媾。便走到国王旁边，翘起尾巴背向国王而住。
 
【古文】
 
王知其意。而自思惟。此是猛兽。力能杀我。若不从意。傥见危害。王以怖故。即从师子。成欲事已。师子还去。诸兵群从。已复来到。王与人众。即还宫城。
 
【白话】
 
国王了知它的意图，暗自思量：‘这是头凶猛的野兽，能够吃掉我，如果不顺从它的意愿，或许会被它伤害。’国王因为恐惧的原因，就顺从了母狮意愿。交媾完后母狮就离开了。随从的兵众也跟着赶上来，国王便和大队人马一起回到王宫。
 
【古文】
 
尔时师子。从是怀胎。日月满足。便生一子。形尽似人。唯足斑驳。师子忆识。知是王有。便衔 担来。著于王前。王亦思惟。自忆前事。

知是己儿。即收取养之。以足斑驳。字为迦摩沙波陀。（此言驳足。）
 
【白话】
 
那只狮子从此以后就怀孕了，孕期满后就产下一子，形体模样完全和人一样，只是双脚有像狮子的花斑。母狮还有记忆，知道此子是从王而有，便把孩子叼来，放在国王面前。国王思忖之下，也记起了以前的事，明白这是自己的儿子，就把他收留养育起来，因为他的脚上有花斑，就取名为迦摩沙波陀（汉义驳足）。
 
【古文】
 
养之渐大。雄才志猛。父王崩亡。驳足继治。时驳足王。有二夫人。一王者种。二婆罗门种。时驳足王。一日出城。游于园观。敕二夫人。随我后往。谁先到者。当与一日。极相娱乐。其堕后者。吾不见之。王去之后。其二夫人。极自庄饰。严驾车乘。一时俱往。
 
【白话】
 
渐渐把孩子养大了，这孩子雄才志猛。老国王死后，斑足就继承王位治理国家。斑足国王有两位夫人，一位是刹帝利种姓，另一个是婆罗门种姓。有一次斑足国王要到城外的园林去游玩，他告诉两位夫人：‘你们随后便来，谁先到达我就一整天与她娱乐，那个后来的，我不与她见

面。’国王走了以后，两位夫人各自精心打扮，准备好车辇，同时出发。
 
【古文】
 
到于道中。见于天祠。梵志种者。下车作礼。礼已急进。独堕后到。王从本言。而不前之。于是夫人。嗔恚烦愤。怨责天神。我由礼汝。使王见薄。若有天力。何不护我。恚恨愤恼。密自怀计。
 
【白话】
 
走到中途，遇到一个天祠。婆罗门种姓的夫人下车向神像行礼，行完礼又匆忙赶路，但还是后到了。国王按照先前说过的话，不召她进前相见。于是这位夫人嗔恚恼怒，埋怨怪罪天神：‘我由于向你礼敬的缘故，使得大王薄弃于我，倘若有神力，为什么不保护我呢？’她内心怨恨恼怒，暗中预谋报复。
 
【古文】
 
王后还宫。加意奉事。复还待遇。从王求愿。听我国中一日自在。

值王偏心。自听可之。出外令人打坏天祠。令平如地。乃还宫中。
 
【白话】
 
后来国王返回王宫，这夫人特别用心奉事，又恢复了以前的待遇，她就向国王请求：‘任凭我在国中一天之内为所欲为。’恰好国王宠爱偏心，就答应了夫人。夫人一出去就命人去捣毁了那个天祠并把它夷为平地，这才回到王宫。
 
【古文】
 
守天祠神。悲苦懊恼。往至宫中。欲思伤害。王宫天神遮不听入。有一仙人。住仙山中。时驳足王。恒常供养。日日食时。飞来入宫。不食肴膳。粗食粗供。偶值一日仙人不来。天神知之。化作其形。欲来入宫。
 
【白话】
 
守护这祠庙的天神悲伤气愤，就前往王宫，企图报复作害，王宫的守护神拦住不让他进入。有一位仙人住在仙山中，当时驳足王恒常供养他，每天吃饭时，仙人就飞到王宫来，他不吃盛宴佳肴，只吃粗茶淡饭。偶然有一天仙人没有来王宫，天神知道后，就变成仙人的模样，想要进入王宫。
 
【古文】
 
宫神犹识。不听前入。遥在门外。白王求通。王闻仙人。在外索现。怪其所以。急敕听入。是时宫神。闻王有教即休不遮。径前得入。坐于仙人常坐之处。
 
【白话】
 
王宫的守护神依然认识他，不肯放他进去，天神就远远地在门外呼叫大王，请求放行。国王听见仙人在外边请求放行，奇怪他为什么这样，就急忙传令允许入宫。守护神听说国王有命令，就不再阻拦，天神就径直进入王宫，坐在仙人常坐的地方。
 
【古文】
 
办如常食。以用供养。时化仙人。不肯就食。即语王言。此食粗恶。又无肉鱼。云何可噉。王即白言。大仙自来。恒食清素。故令不办肉鱼肴膳。化仙又告。自今已后。莫设粗供。具肉为食。
 
【白话】
 
国王照例置办平时的食物供养他，这位变化的仙人不肯吃，他对国王说：‘这些饭食粗恶，又没有鱼和肉，怎能吃得下去？’国王辩白说：

‘您一直以来都是吃清淡的素食，所以我才命令他们不要置办肉鱼盛宴。’这变化的仙人又说：‘从此以后，不再置办简陋的食物，只以肉为食。’
 
【古文】
 
即如语办。食已还去。复到明日。旧仙飞来。为设肴膳种种之肉。仙人嗔恚。怨责于王。王言大仙。昨日敕如是作。仙人语言。昨日有患。断食一日。不来是间。谁语汝曹。但相轻试。故复尔耳。令王是后十二年中恒食人肉。作是语竟。飞还山中。
 
【白话】
 
国王就按他的要求去准备，仙人吃过后就回去了。到了第二天，原来的仙人飞来，国王为他备下了盛宴，种种肉食。仙人恼怒，气愤地责备国王，国王说：“大仙人，是你昨天这么吩咐的。”仙人对国王说： ‘昨日我身体有病，断食一日，没有来这里，谁会与你们讲过？只因为你轻蔑的缘故才故意这样试探。令大王你在此后的十二年中一直以人肉为食。’说完这话，仙人便飞回了山里。
 
【古文】
 
是后厨监。忘不办肉。临时无计。出外求肉。见死小儿肥白在地。

念且称急。即却头足。担至厨中。加诸美药。作食与王。
 
【白话】
 
从此以后，有一次厨监忘记了准备肉食，临时没有办法，只好到外边去找肉。看见地上有一个死去的小孩白白胖胖，主管心想这暂且充一时急用，就除去小儿的头和脚，拿到厨房里，加上各种美味调料，作成一道菜给国王。
 
【古文】
 
王得食之。觉美倍常。即问厨监。由来食肉。未有斯美。此是何肉。厨监惶怖。腹拍王前。若王原罪。乃敢实说。王答之言。但实说之。不问汝罪。厨监白王。先日有缘。不及具肉。得死小儿。以称时要。不意大王。乃当觉之。王言。此肉甚美异常。自今已往。如是求索。
 
【白话】
 
国王吃了，觉得味道比平常倍加鲜美，就询问厨监，以前吃肉，从未感觉如此鲜美，这究竟是什么肉。厨监惊恐害怕，匍匐在国王面前说：

‘假如国王宽恕我的罪过，我才敢说出真相。’国王回答：‘只要你如实说明，就不追究你的罪过。’厨监告诉国王：‘前几天凑巧没来得及采购肉类，碰见一个死去的小孩，就用他来充一时之需。不曾想大王现

在发觉了。’国王说：“这肉异常美味，从此以后，还这样去寻找。”
 
【古文】
 
厨监白王。前者偶值自死小儿。更求叵得。其作食者。畏惧国法。王又语言。汝但密取。设有觉者。断处由我。厨监受教。夜恒密捕。得便杀之。日日供王。于时城中人民之类。各各行哭。云亡小儿。展转相问。何由乃尔。
 
【白话】
 
厨监对国王说：‘上一回是偶然遇上自己死掉的小孩，再去找哪能得到呢？况且用人肉来作食物的人，会担心国家法律的惩罚。’国王又说：‘你只管秘密地捉取，如果有人发现，处置此事的权力在我这里。’ 厨师听从旨意，暗地里捕捉小孩，每天供给国王吃。一时城里的百姓们各个到处寻找哭泣，说孩子失踪不见了，不断地相互打听，不知这是什么缘故。
 
【古文】
 
诸臣聚议。当试微伺。即于街里。处处安人。见王厨监抴他小儿。伺捕得之。缚将诣王。具以前后所亡事白。王闻是语。默然不答。再三重白。今捕得贼。罪舋彰露。事当决断。云何默然。王乃答言。是我所教。诸臣怀恨。各自罢去。于外共议。王便是贼。食我等子。噉人之王云何共治。当共除之。去此祸害。
 
【白话】
 
大臣们在一起商议，应当暗中埋伏。就在街头巷尾到处安排人监视，发现是国王的厨监捕捉别人的小孩，守候的人逮住他，捆绑起来送到国王面前，向国王详细说明近来儿童失踪的始末情形。国王听了默不作声。
 
大臣们如是三次向国王禀告：‘现在捉住了罪犯，他的罪行彻底暴露，这事应当判决，为何沉默不语呢？’国王这才说：‘这是我吩咐这样做的。’大臣们怀着愤恨各自离去，在外边一起议论：国王便是贼，吃了我们的孩子，这吃人的君王，怎能与他共同治理国家？应当合力除掉他，消灭这个祸害。
 
【古文】
 
一切同心咸共齐谋。城外园中。有好池水。其王日日。至彼洗浴。诸臣储兵。安伏园中。王出洗浴。已到池中。伏兵一时周匝四合。即围其王。当取杀之。
 
【白话】
 
大家都同心协力，一起谋划着：城外的花园里有一个很好的水池，国王每天都要去那里洗澡沐浴。大臣们聚集兵众，埋伏在花园里，国王出来洗浴，到了水池里面后，伏兵们同时从四周包围上来，便围住国王，要把他杀死。
 
【古文】
 
王见兵集。惊怖问言。汝等何故。而围逼我。诸臣答言。夫为王者。养民为事。方验厨子。杀人为食。众民呼嗟 。告情无处。不任苦酷。故欲杀王。王语诸臣。我实无状。自今已后。更不复为。唯见恕放。当自改励。诸臣语曰。终不相放。正使今日天雨黑雪。令汝头上生黑毒蛇。

犹不相听。不须多云。
 
【白话】
 
国王看见兵士聚集上来，惊慌恐惧地问：‘你们为什么包围威逼我？’ 大臣们回答：‘做国王的人应当以养护人民为本分，你却指使厨子，杀人作成食物，百姓们哀叹，无处申诉，不能忍受这样的残酷痛苦，所以要杀了你这昏君。’国王对大臣们说：‘我的作为的确不合理，从今天起，我再不这样干了，只希望能被宽恕，放过我这一回，我一定改过自新。’大臣们说：‘无论如何不能放过你，即便今天天降黑雪，使你头上长出黑色毒蛇，也不会饶了你，不用再多说了。’
 
【古文】
 
时王驳足闻臣语已。自知必死。得脱无路。即语诸臣。虽当杀我。

小缓须臾。听我小住。诸臣缓置。
 
【白话】
 
当时斑足国王听了大臣们的话，自知必死，没有办法脱身，就对大臣们说：‘即使要杀我，也请稍等片刻，让我小住片刻。’大臣们就暂缓处置。
 
【古文】
 
王即自誓。我身由来。所修善行。为王正治。供养仙人。合集众德。回令今日我得变成飞行罗刹。其语已讫。寻语而成。即飞虚空。告诸臣曰。汝等合力。欲强杀我。赖我大幸。复能自拔。自今已后。汝等好忍。

所爱妻儿。我次当食。语讫飞去。
 
【白话】
 
国王便自己立誓：‘我此身以前所修积的善行，以及当国王如法治理国家、供养仙人等，所有功德全部合集，回向我今天能够变成飞行罗刹。’话刚说完，就随语变成了飞行罗刹。立即飞在虚空中，对大臣们说：‘你们串通一气想强行杀死我，全靠我有大幸，还能够摆脱困境。从今以后，你们就好好忍受吧，你们所爱怜的妻子儿女，我要挨个吃掉。’ 说完就飞走了。
 
【古文】
 
居止林间。飞搏取人。担以为食。人民之类。恐怖藏避。如是之后。杀噉多人。诸罗刹辈。附为翼从。徒众渐多。所害转广。后诸罗刹。白驳足王。我等奉事。为王翼从。愿为我曹。作一宴会。
 
【白话】
 
从此栖息在深山密林间，飞来飞去地抓人，拿去作为食物，百姓们害怕得到处躲避。就这样，斑足捕食了许多人，许多罗刹也依附他作随从，追随者越来越多，危害也越来越广。后来罗刹们跟斑足王请求：‘我们效力侍奉大王，是大王的左膀右臂，希望你能给我们办一次盛大的宴会。’
 
【古文】
 
时驳足王。即许之言。当取诸王令满一千。与汝曹辈。以为宴会。许之已讫。一一往取。闭著深山。已得九百九十九王。残少一人。其数未足。诸王念言。我曹穷急。当何所归。若当捕得须陀素弥。有大方便。

能济我等。
 
【白话】
 
斑足王当即答应它们说：‘我将去捉拿整整一千个国王，用来为你们举办宴会。’对它们许诺后，便去捉拿一个一个的国王，把他们囚禁在深山中，已经捉到了九百九十九个国王，只差一人，数量还不够。被捉的众国王想到：‘我们困厄危急，应当怎么办呢？假若它捉到须陀素弥，须陀素弥是个有大方便的人，一定能救助我们’。
 
【古文】
 
作是计已。白罗刹王。王欲作 会。极令有异。纯取诸王。不用凡细。须陀素弥。有高名德。若能得来。王会乃好。罗刹王言。此有何难。

即时飞腾。欲往取之。
 
【白话】
 
议定了这个计策，就对罗刹王说：‘大王要办宴会，要求非同寻常，全都选用国王，而不用平凡俗人。听说须陀素弥有高深的德行，如果能够得到他，大王的宴会才算完美。’罗刹王说：‘这有什么难的？’随即飞腾而起，要前去捉拿他。
 
【古文】
 
值须陀素弥。将诸婇女。晨欲出城至园洗浴。道见婆罗门。从其乞丐。王语婆罗门。待我洗还。当相布施。王既到园。入池中洗。时罗刹王。飞空来取。担到山中。
 
【白话】
 
那时须陀素弥带着宫女们，早上就想到城外的园池洗浴。路上遇见一个婆罗门向他乞讨，须陀素弥对这婆罗门说：‘等我洗浴回来，一定给你布施。’他到了园林，进入池中沐浴，这时罗刹王从空中飞来，把他捉到了山里。
 
【古文】
 
须陀素弥。愁忧悲泣。时驳足王。而问之曰。闻汝名德。殊胜第一。

大丈夫志。当任穷达。云何特愁。啼如小儿。
 
【白话】
 
陀须素弥忧愁悲伤地哭泣，于是斑足王就问他：‘听说你的名声、德行殊胜第一，大丈夫的志向应是不为困顿或顺达所动。而你为什么如此忧愁，像小孩子一样哭哭啼啼？’
 
【古文】
 
须陀素弥。白罗刹王。我不爱身贪惜寿命。但念生来未曾妄语。朝出宫行。见一道士。当车驾前。从我乞丐。我许洗还。当相施与。出值大王。担我至此。念今妄语违失诚信。是以故愁。非惜身也。愿见哀愍。假我七日。施彼道士。当归就死。
 
【白话】
 
须陀素弥告诉罗刹王：‘我不是爱惜自己的身体，贪恋自己的寿命，只是想到我生来未曾说过妄语，但早晨离开王宫走在路上，遇到一个修道的人在我的车前向我乞讨，我答应了沐浴回来就给他布施，结果遇上大王把我抓到这里来。想起今天说了妄语，失去我向来的诚信，我是因此才伤心，并不是爱惜性命，希望您能同情我，给我七天的时间回去布施那位道人，然后就回来赴死。’
 
【古文】
 
驳足闻是。而语之言。汝今得去。宁当自还来就死耶。即复言曰。正使不还。我自能得。寻放令去。王还到国。道士犹在。欢喜供养。施婆罗门。时婆罗门。见王不久欲还就死。惧其恋国而有愁忧。即为其王。而说偈言。
 
劫数终极 乾坤洞然 须弥巨海 都为灰扬天龙人鬼 于中彫丧 二仪尚殒 国有何常生老病死 轮转无际 事与愿违 忧悲为害欲深祸重 疮疣无外 三界都苦 国有何赖有本自无
因缘成诸  盛者必衰 实者必虚众生蠢蠢 都如幻居
三界皆空 国土亦如识神无形 假乘四蛇 无明宝象  以为乐车形无常主 神无常家 形神尚离 岂有国耶
 

 
【白话】
 
斑足听了这话就对他说：‘你今天能够离开，又怎么会自己回来送死？’不过他接着又说：‘即使你不回来，我也自有办法捉到你。’就放他回去了。国王回到自己的国都，那位道人还在，他十分高兴地供养了这婆罗门。当时这婆罗门知道国王不久就要回去送死，恐怕他留恋国土而忧愁，就给国王说了偈颂：劫数终极 乾坤洞然 须弥巨海 都为灰扬天龙人鬼 于中雕丧 二仪尚殒 国有何常生老病死 轮转无际 事与愿违 忧悲为害欲深祸重 疮疣无外 三界都苦 国有何赖有本自无  因缘成诸 盛者必衰 实者必虚众生蠢蠢 都如幻居 三界皆空 国土亦如识神无形 假乘四蛇 无明宝象 以为乐车
 
形无常主 神无常家 形神尚离 岂有国耶
 

 
（意译：劫末之际，天地熊熊燃烧，须弥山和大海都灰飞烟灭，所有天龙人鬼在其中一起消亡。天地尚且殒灭，国家岂有恒常！生老病死的轮回永无边际，往往事与愿违，倍感忧愁、悲伤。欲望越大灾难越重，过患非从外来。三界皆是痛苦，国家又有什么值得依赖的呢？有法原本无而产生，因缘和合而成，是故兴盛的必定衰落，坚实的必归虚无。芸芸众生实皆如幻安住，三界皆空，国土也是这样。神识无有形相，暂时安住四大毒蛇之中，无智慧者却倍加呵护，当作快乐之车。形体无有恒常的主人，神识无有恒常的居处，形神二者尚且终究分离，又哪有恒常的国家呢？）【古文】
 
时须陀素弥。闻说此偈。思惟义理。欢喜无量。即立太子。自代为王。与诸臣别。当还赴信。诸臣同声。白于王言。愿王但住。勿忧驳足。

臣等思计。设备防虑。锻铁为舍。王且在中。驳足虽猛。何所能耶。
 
【白话】
 
须陀素弥听了上述偈颂，思惟其中的道理，无限欢喜，于是就立了太子，取代自己作为国王，和大臣们告别，将要回去实现诺言。大臣们一齐对他说：‘大王尽管留在这里，用不着担心斑足。我们想出计谋，提前防备，锻造钢铁作成宫舍，大王就住在里面，斑足纵然凶猛，又能对你如何呢！’
 
【古文】
 
王告诸臣并诸人民。夫人生世。诚信为本。虚妄苟存。情所未许。宁就信死。不妄语生。复为种种说诚信之利。广为分别虚妄之罪。诸臣悲咽。一更无言。王起出城。一切皆送。号 慕道次。断绝复稣。王晓喻讫。涉道而去。
 
【白话】
 
国王告诉大臣和百姓们：‘人生活在世间，诚实和信义是根本，虚伪欺骗苟且偷生，情理不容。我宁愿守信而死，也不妄语而生。’接着又为他们宣说种种诚信的利益，广泛分别虚妄的罪过。大臣们悲切哽咽，没有谁再劝说。国王启程离开都城，所有人都来送行，在路边哭号、哀恋，悲伤得死去活来。国王加以开晓劝慰后，就上路离去了。
 
【古文】
 
时驳足王。自思惟言。须陀素弥。今日应来。坐于山顶。遥候望之。见其循道径来趣已。既到见之。颜色怡悦。欢喜解怿 。逾过于旧。罗刹王问。快善能到。人生于世。靡不惜寿。汝今当死。欢喜倍常。还到本国。获何善利。
 
【白话】
 
斑足王暗自思忖：须陀素弥今天应该来了。于是他就坐在山顶上远望着等候，看到了他一路径直朝自己走来。须陀素陀走到跟前，斑足王见他神色怡悦，欢喜洒脱之态更胜往日。罗刹王就问他：‘很高兴你能回来，人生在世，没有不爱惜寿命的，你今天快要死了，却异常欢喜，你这次回到自己的国家，究竟得到了什么好处？’
 
【古文】
 
须陀素弥答言大王宽恩。假我七日布施。得遂诚言。又闻妙法。心用闻解。当如今日。志愿毕足。虽当就死。情欣犹生。驳足王言。汝闻何法。试为吾说。
 
【白话】
 
须陀素弥回答：‘大王开恩宽限，给我七天时间去做布施，使我实现了诺言，又听闻到妙法，内心由此得以解脱。到了现在，我的愿望和志向已完全得到满足，所以尽管就要死去，但心情喜悦犹如生时。’斑足王问道：‘你听了什么法，且说来给我听听。’
 
【古文】
 
须陀素弥。为说本偈。复更方便广为说法。分别杀罪及其恶报。复说慈心不杀之福。驳足欢喜敬戴为礼。承用其教。无复害心。即放诸王。各还本国。须陀素弥。即收兵众。还将驳足安置本国。前仙人誓。十二年满。自是已后。更不噉人。遂还霸王。治民如旧。
 
【白话】
 
须陀素弥给他说了原来的偈颂，又进一步为他宣说了许多正法，分别杀生的罪过及其可怕的报应，又说心怀慈悲不杀生的福报。斑足听后很高兴，就恭敬地向须陀素弥顶礼，接受他的教导，再没有害人的念头。随即释放了被囚的国王们，让他们各自回到自己的国家。
 
须陀素弥于是安排兵众，把斑足王送回安置在他的国家。以前仙人诅咒的十二年期限已满，斑足从此以后不再吃人，于是又恢复了国王的地位，像以前那样治理国家。
 
【古文】
 
如是大王。欲知尔时须陀素弥王者。今我身是。驳足王者。今鸯仇摩罗是。尔时诸人十二年中。为驳足王所食啖者。今此诸人。为鸯仇摩罗所杀者是。此诸人等。世世常为鸯仇摩罗之所杀者。我亦世世。降之以善。我念过世。为凡夫时。化令不杀。况我今日。成为如来。众德普被。诸恶永息。岂复不能降化之耶。
 
【白话】
 
如是大王，要知道那时的国王须陀素弥，就是今天的我；斑足王便是今天的鸯仇摩罗；那时在十二年内被驳足王吃掉的人，就是现在被鸯仇摩罗杀害的人，这些人世世以来一直被鸯仇摩罗杀害，而我也在世世累劫中降伏鸯仇摩罗使他弃恶从善。我在过去尚是凡夫时，就教化了他使其不再杀生；何况我今天已成佛陀，具备一切功德，各种罪恶永远息灭，怎会不能降伏他呢？”
 
【古文】
 
王复白佛。今此诸人。宿有何缘。乃常世世。为其所杀。佛告王曰。善心听之。乃往过去久远劫中。此阎浮提。有一大国。名波罗奈。于时国王。名波罗摩达。王有二子。各有雄才。端正殊妙。王甚爱念。
 
【白话】
 
国王又问佛陀：“现在的这些人，以前因为什么因缘导致生生世世中一直被他杀害？”佛陀告诉国王：“好好聆听，乃往过去久远劫以前，此阎浮提有一个大国，名叫波罗奈，当时的国王名叫波罗摩达。这国王有两个王子，各有雄才，容颜端正，极其美妙，国王十分喜爱。
 
【古文】
 
于时小者。心自念言。设我父崩。兄当继治。我既年小。无望国位。生于一世。已不作王。处世何为。不如幽静以求仙道。作是念已。往白父王。贪慕深山。求于仙道。愿见听放。得遂所志。如是殷勤。志不可夺。父便听之。即放入山。
 
【白话】
 
当时小王子心中暗想：‘倘若我父王去世，自然是兄长继位治理国家，我既然年龄比他小，恐怕没有希望坐上王位。人生一世，自己做不成国王，在这世上还能做什么呢？不如到幽静的地方去学仙道。’起了这个念头，他就去禀告父王说：‘自己贪恋向往寂静的深山，追求仙道，希望父王答应，得以完成自己的心愿。’就这样百般恳求，见他的心愿不能动摇，父王便依从了他，放他入山修道。
 
【古文】
 
去经数年。父王崩亡。其兄继位。统领人民。兄治不久。遇疾命终。未有子嗣。更无绍继。诸臣集议。靡知所归。有一臣言。王有小子。前启大王。入山学仙。当还往迎以续王位。诸臣喜曰。定有此事。即相率合入山请唤。到以情状具白其意。唯愿垂降。抚接我国。
 
【白话】
 
王子离去后过了几年，国王去世，他的兄长继承了王位，统领人民。兄长治理国家没多久。得病也死去了，而他没有子孙，再无人继承王位。大臣们共同商议，也不知如何处置。此时有一位大臣说：‘先王曾有一个小儿子，先前启请大王后，就隐居深山修习仙术，我们可以去将他迎请回来继承王位。’大臣们都高兴地说：‘确实有这么一回事。’就一齐到深山中去迎请王子，找到后将国内发生的事告诉他，并说明他们的来意，恳请他能怜悯百姓，接掌国政。
 
【古文】
 
仙人答言。此事可畏。我此静乐。永无忧患。世人凶恶。好相斩戮。若我为王。傥见图害。今甚乐此。不能为也。诸臣重白。王崩绝嗣。更无绍继。唯有大仙。是王之种。国土人民。不得无主。唯愿垂愍。顾意临覆。如是致诚。殷勤求请。其意不忍。遂与还国。
 
【白话】
 
仙人回答大臣：‘这种事很可怕。我在这里宁静安乐，永远没有忧患。世间人凶残险恶，喜欢互相杀戮。如果我做了国王，也许会被人图谋加害。我现在很喜欢这里，不能去做国王。’大臣们又祈请说：‘国王去世后没有子嗣，再没人继承王位，只有大仙您是先王的遗孤，国家和人民不能没有君主，恳请您能怜悯百姓，回到国家主持国政。’就这样诚挚殷勤地请求，仙人于心不忍，于是便和他们回到本国。
 
【古文】
 
仙人少小。不习欲事。既来治国。渐近女色。淫事已深。奔逸放荡。晨夜耽荒。不能自制。遂敕国中。一切诸女。欲出行时。要先从我。尔乃然后。听往从夫。及诸国中。端正妇女。入其意者。皆悉凌辱。时一女人。于道陌上多人众中。裸形立溺。人悉惊笑。来共呵之。汝何无羞。

乃至若是。
 
【白话】
 
仙人出家时年纪尚小，不曾经历男女欲事。回来治理国家后，渐渐接触女色，日渐沉湎淫欲之中，身心放逸淫荡，日夜耽着荒废国务，不能自制。于是他下令：‘国中所有妇女要出嫁时，要先来王宫服侍我，这样以后才能服侍丈夫。’当时国内容貌端正的妇女，一旦被他看中全都遭受凌辱。当时一个女人在道路上众人聚处，裸体站着小便。众人都惊骇耻笑，一起过来斥骂她：‘你怎么能这样不知羞耻？’
 
【古文】
 
女即答言。女于女中。有何羞耻。汝等立溺。既亦不羞。我汝不异。有何羞耶。诸人答言。是语何谓。女复言曰。唯王一人。是男子耳。一国妇女。皆被其辱。汝等若男。当令尔耶。于是诸人。更相惭愧。便共谈议。如此女言。实是其理。
 
【白话】
 
这女子就回答他们：‘女人在女人中撒尿有什么值得羞耻的？你们都站着撒尿，既然也不觉羞耻，你我没有什么不同，有什么可羞耻的？’ 人们问她：‘你这话什么意思？’这女子便说：‘整个国家只有国王一个人是男人，整个国家的妇女都被他凌辱，你们如果是男人的话，能让他这样吗？’于是众人都感到非常惭愧，便一齐议论这女人说的话，的确在理。
 
【古文】
 
阴持女言。转密相语。同心合谋。欲共图王。城外园中。有清凉池。王恒前后。至池洗浴。诸臣民辈。安伏园中。值王出洗。伏兵悉出。周匝围绕。逼取欲杀。
 
【白话】
 
人们暗中将这女子的话，辗转秘密传播，同心协力谋划，想共同谋害国王。城外的林园中有一个清凉的水池，国王每天早晚必到池中沐浴。大臣和百姓们就埋伏在林园里，等到国王出来洗浴时，埋伏的兵众全部拥出，将国王团团围住，强行捉拿要把他杀掉。
 
【古文】
 
王乃惊曰。欲作何等。诸臣白言。王为政治。淫荒过度。坏乱常俗。污辱诸家。臣等睹见。不能堪忍。故欲除王。更求贤能。王闻遂惧。即语诸臣言。我（实）不是。负累汝等。请自改厉。更不敢尔。愿见宽放。

与民更始。
 
【白话】
 
国王才大惊失色地说：‘你们想要干什么？’大臣们答道：‘大王是一国之君，荒淫无度，败坏风纪伦常，污辱了许多人家。我们历历亲见，实在不堪忍受，所以要除掉你，另外寻访贤士能人。’国王听后开始恐惧，就对大臣们说：‘我确实做得不对，辜负难为了你们。请让我痛改前非，再也不敢这样了。希望能宽恕我，让我重新治理国家。’
 
【古文】
 
诸臣复语。正使今日。天雨黑雪。顶生毒蛇。终不相放。奚须多云。王闻是已。自知必死。嗔憾内愤。语诸臣言。我本在山。无豫世事。强来见逼。以我为王。未有大失。同心图我。我今单弱。无力自救。誓当来世常当杀汝。垂当得道。犹不相置。虽作是誓。犹故杀之。
 
【白话】
 
大臣们又说：‘就算今天天降黑雪，头顶长出毒蛇，也终究不能放过你，你何必啰嗦。’国王听了这话，自己知道必死无疑，恼羞成怒地对大臣们说：‘我原本在山林中不参与世事，你们前来苦苦逼劝，立我为王。我又未有大的过失，而你们却勾结起来谋害我。我现在是身单力孤，无力自救。我发誓来世将要常常杀害你们，直至我要得圣道，也不会放过。’虽然国王这样赌咒，大家还是把他杀了。
 
【古文】
 
如是大王。欲知尔时仙人王者。今鸯仇摩罗是。尔时臣民同心杀王者。今此诸人。为鸯仇摩罗所杀者是。从彼已来。常为所杀。乃至今日。犹害此等。时王长跪。复白佛言。指鬘比丘。杀此多人。今已得道。当受报不。
 
【白话】
 
如是大王，要知道当时那位仙人国王，就是今天的鸯仇摩罗；当时齐心协力杀死国王的大臣和百姓们，是现在那些被鸯仇摩罗杀掉的人们。自那时以来，他们一直被他杀害，直到今天，依然杀害彼等。”此时波斯匿王长跪在佛前，再次对佛陀说：“指鬘比丘杀害了这么多人，现在已证得圣道，还要遭到报应吗？”
 
【古文】
 
佛告大王。行必有报。今此比丘。在于房中。地狱之火。从毛孔出。极患苦痛。酸切叵 言。于时如来。欲令众会。知作恶行必有罪报。敕一比丘。汝持户排。往指鬘房。刺户孔中。
 
【白话】
 
佛陀告诉国王：“一种行为定有其报。现在这比丘在房中，地狱的火焰从毛孔中喷出，忍受着极度的痛苦，酸楚难言。”这时佛陀想让大众明白造下恶行必然有其果报，就令一名比丘：“你拿着房门钥匙，前往指鬘比丘的房间，将它插入门孔内。”
 
【古文】
 
比丘即往。奉教为之。排入户内。寻时融消。比丘惊愕。还来白佛。佛告比丘。行报如是。王及众会。莫不信解。尔时阿难长跪白佛。鸯仇摩罗。宿有何庆。身力雄壮。力士之力。健捷轻疾。走及飞鸟。复得值佛。越度生死。唯愿垂哀。为众会说。
 
【白话】
 
比丘立即遵照佛陀的教言去拿了钥匙，将钥匙插入指鬘比丘门内，片刻间融化消失。比丘惊愕地回来禀告佛陀，佛陀告诉众比丘：“恶行的果报就是这样。”国王和与会大众，都对因果信解无疑。
 
这时阿难长跪在佛的面前启请说：“鸯仇摩罗前世有何善缘，以至于身强力壮，有力士一般的气力，身手敏捷迅猛，追得上飞鸟，又能遇佛出世，度化他脱离生死，恳请世尊怜悯，为大众开示宣说。”
 
【古文】
 
佛告阿难。汝等善听。乃往过去迦叶佛时。有一比丘。为僧执事 。将僧人畜。载致谷米。道中逢雨。隐避无处。谷米囊物。悉被浇浸。时彼比丘。思欲疾过。力少行迟。无方从意。心怀悒迟。即立誓言。愿我后生。力敌千人。身轻行速。走疾飞鸟。将来有佛释迦牟尼。使我得见永脱生死。
 
【白话】
 
佛陀告诉阿难：“你们认真聆听：在过去迦叶佛的时代，有一个比丘，作僧执事。将僧众积蓄的财物，装运去换取谷米，走在半路上突然下雨，他没有地方可以躲避，携带的谷米杂物都被浇湿。这比丘想要快步而行，无奈气力太小行走缓慢，没有办法随顺心意，他心中郁闷不快，就立下誓言：‘愿我后世力等千人，身体轻捷行动快速，奔跑起来比飞

鸟还快。将来有释迦牟尼佛出世，愿我能见到他，永远超离生死轮回。’
 
【古文】
 
如是阿难。尔时执事比丘者。今鸯仇摩罗是。由彼世时。出家持戒。因营僧事。立愿之故。自从是来。世世端正猛力轻疾。悉如其愿。复遇见我。得度生死。
 
【白话】
 
如是阿难，当时那个执事比丘就是现在的鸯仇摩罗。在那个时候，他出家修行，奉持戒律，因为僧众作事而发下誓愿的缘故，从那时起，就世世有勇猛的力量，行动轻捷迅疾。都能如他所愿，又因遇见我出世，得到度化脱离生死。’
 
【古文】
 
尔时阿难。及诸比丘。王及臣民。一切会者。闻佛所说因缘行报。皆悉感厉。思惟四谛。有得须陀洹斯陀含阿那含阿罗汉者。有种辟支佛善根本者。有发无上正真道意者。或有得住不退转者。皆护身口。克心从善。闻佛所说。欢喜奉行。
 
【白话】
 
当时阿难及众位比丘、王及臣民一切与会者，闻佛所说因缘行报，都深受感动激励，于是思惟四谛，有的证得须陀洹、斯陀含、阿那含、阿罗汉果，有的种下辟支佛善根，有的发起无上正真道意，或有得住不退转的，皆护身口努力向善，听佛所说，欢喜奉行。
 

 

 
## 贫女难陀品第三十七
 

 
【古文】
 
如是我闻。一时佛在舍卫国祇树给孤独园。尔时国中。有一女人名曰难陀。贫穷孤独。乞丐自活。见诸国王臣民大小。各各供养佛及众僧。心自思惟。我之宿罪。生处贫贱。虽遭福田。无有种子。酸切感伤。深自咎悔。
 
【白话】
 
如是我闻，一时，佛住在舍卫国祇树给孤独园。当时国中有一个叫做难陀的女人，贫穷孤独，依靠乞讨为生。她看到国王臣民大小，纷纷供养佛及僧众，心中思惟：“由于我过去的罪业，以致生来就贫贱，虽然遭遇殊胜福田，却没有资粮种子来下种培福。”因此心酸感伤，深感后悔自责。
 
【古文】
 
便行乞丐。以俟 微供。竟日不休。唯得一钱。持诣油家。欲用买油。油家问曰。一钱买油。少无所逮。用作何等。难陀具以所怀语之。

油主怜愍。增倍与油。得已欢喜。足作一灯。担向精舍。奉上世尊。
 
【白话】
 
于是便出去乞讨，以准备作微薄的供养，结果一整日未曾休息，只乞得一钱。拿着到油店想用来买油，店家问：“拿一个钱买油，只能够买到一点点，你想用来作什么？”难陀把自己的心愿详细地告诉他。店家怜悯她，给了她双倍的油量。难陀得到以后，心中欢喜，足够作成一盏灯，便拿到精舍供奉世尊。
 
【古文】
 
置于佛前众灯之中。自立誓愿。我今贫穷。用是小灯。供养于佛。以此功德。令我来世得智慧照。灭除一切众生垢闇。作是誓已。礼佛而去。乃至夜竟。诸灯尽灭。唯此独燃。
 
【白话】
 
她把自己作的灯放在佛前的众灯当中，随即立下誓愿：“我今生贫穷，只能用这样小的灯供养佛，希望凭借这一功德，让我来世能得到智慧光明，灭除一切众生的垢暗。”立完誓愿，礼拜佛陀后离去。直到一夜过去，其他的灯都熄灭了，唯独这盏灯还在燃烧。
 
【古文】
 
是时目连。次当日直。察天已晓。收灯摒挡。见此一灯。独燃明好。膏炷未损。如新燃灯。心便生念。白日燃灯。无益时用。欲取灭之。暮规还燃。即时举手。扇灭此灯。灯焰如故。无有亏减。
 
【白话】
 
第二天正好是目犍连尊者当值，察见天色已亮，就准备收掉灯具。只见这一盏灯仍旧明亮地燃着，灯芯丝毫没有减少，像新燃的灯一样。他心中便想：“白天燃灯没什么用！”就想把灯火熄灭，待天黑时再重新点燃。于是用手扇灭这盏灯，不料灯依旧燃烧，没有熄灭。
 
【古文】
 
复以衣扇。灯明不损。佛见目连欲灭此灯。语目连曰。今此灯者。非汝声闻所能倾动。正使汝注四大海水。以用灌之。随岚风吹。亦不能灭。所以尔者。此是广济。发大心人所施之物。
 
【白话】
 
他又用衣服来扇，油灯明亮依旧没有减少。佛看见目犍连想熄灭这盏灯，便对他说道：“如今这盏灯，并非你声闻的力量所能动摇，即使你用四大海水来灌注；用大风吹，也不能熄灭它。之所以如此，是因为这盏灯乃是广济众生，发大心人所供养的。”
 
【古文】
 
佛说是已。难陀女人。复来诣佛。头面作礼。于时世尊。即授其记。汝于来世二阿僧祇百劫之中。当得作佛。名曰灯光。十号 具足。于是难陀。得记欢喜。长跪白佛。求索出家。佛即听之。作比丘尼。
 
【白话】
 
佛说完不久，难陀女人又来拜见如来，以头顶礼后。于是世尊就给她授记：“汝于来世二阿僧祇并一百劫后。当得作佛。名曰灯光。十种名号具足。”难陀得到世尊的授记后欢喜无限，长跪着禀告世尊，请求出家修道。佛便答应了，于是她成为一名比丘尼。
 
【古文】
 
慧命阿难。目连。见贫女人得免苦厄。出家受记。长跪合掌。前白佛言。难陀女人。宿有何行。经尔许时。贫乞自活。复因何行。值佛出家。四辈钦仰。诤求供养。
 
【白话】
 
慧命阿难和目犍连见到这个贫女得以免除苦厄，出家并得到世尊授记，便长跪合掌，上前问世尊：“难陀女人过去有什么业行，经历这么长时间贫穷乞讨生活？又因为什么德行，遇到佛陀并出家修行，四众弟子钦仰无比，争着去供养她？”
 
【古文】
 
佛言阿难。过去有佛。名曰迦叶。尔时世中。有居士妇。躬往请佛及比丘僧。然佛先已可一贫女。受其供养。此女已得阿那含道。
 
【白话】
 
佛告诉阿难：“过去世时有名为迦叶的佛出世，当时有一位居士妻亲自前去邀请佛和比丘僧做供养，然而迦叶佛之前已经答应了一个贫女的供养，她已证得阿那含果。
 
【古文】
 
时长者妇。自以财富。轻忽贫者。嫌佛世尊先受其请。便复言曰。世尊云何。不受我供。乃先应彼乞人请也。以其恶言。轻忽贤圣。从是以来。五百世中。恒生贫贱乞丐之家。由其彼日供养如来及于众僧。敬心欢喜。今值佛世。出家受记。合国钦仰。
 
【白话】
 
于是这位长者的妻子以自己财富众多而轻视那位贫女，并且抱怨迦叶佛先接受贫女的供请，就对佛说：‘世尊为什么不接受我的供养，反而接受那个乞丐的供养呢？’就因为她口出恶言，轻慢圣贤，所以从那时起五百世中一直出生在贫贱乞丐的家中。又由于那时她以恭敬和欢喜心供养如来以及僧众，如今值遇佛陀出世，得以出家并获得成佛的授记，全国上下无不钦仰。”
 
【古文】
 
尔时众会。闻佛说此已。皆大欢喜。国王臣民。闻此贫女奉上一灯受记作佛。皆发钦仰。并各施与。上妙衣服。四供无乏。合国男女。尊卑大小。竞共设作诸香油灯。持诣祇洹。供养于佛。众人猥多。灯满祇

洹。诸树林中。四匝弥满。犹如众星列在空中。日日如是。经于七夜。
 
【白话】
 
当时与会大众，听闻世尊说此因缘后，皆大欢喜。国王以及大臣百姓，听说难陀贫女因为供养一盏灯而被世尊授记成佛，都油然而生钦仰之心，并且各自施与上妙衣服，四事供养无有缺乏。全国男女，不分尊卑大小，都竞相供奉香油灯，拿到祇洹精舍，供在佛前；供灯人甚多，灯盏遍满祇洹精舍，树林内外处处充满，好像繁星布满空中，日日如此，有七夜之久。
 
【古文】
 
尔时阿难。甚用欢喜。嗟叹如来若干德行。前白佛言。不审世尊。过去世中。作何善根。致斯无极灯供果报。佛告阿难。过去久远二阿僧祇九十一劫。此阎浮提。有大国王。名波塞奇。主此世界八万四千诸小国土。王大夫人。生一太子。身紫金色。三十二相。八十种好。当其顶上。有自然宝。众相晃朗。光曜人目。
 
【白话】
 
这时阿难，心中非常欢喜，感慨赞叹如来种种功德。于是上前启请世尊：“不知道世尊在过去世中作了什么善根，以至于得到如此多无以计数油灯的供奉？”
 
佛告知阿难：“过去久远二大阿僧祇并九十一劫以前，此阎浮提，有一个大国王，名叫波塞奇，他掌管了阎浮提世界八万四千个小国。国王的大夫人生了一位太子，浑身紫金色，有三十二相，八十种好。在他的头顶有一个自然宝物，众相明亮辉煌，耀人眼目。
 
【古文】
 
即召相师。占相吉凶。因为作字。相师披看。见其奇妙。举手唱言。善哉善哉。今此太子。于诸世间天人之中无与等者。若其在家。作转轮圣王。若其出家。成自然佛。
 
【白话】
 
于是请来相师观察吉凶，并以此为他起名。相师仔细观看，见太子奇妙无比，于是举手赞颂道：‘善哉善哉，这个太子，在此世间，不管天上还是人间，无与伦比。如果他在家，必为转轮圣王；如果出家修行，则自然成就佛道。’
 
【古文】
 
相师白王。太子生时。有何异事。王答之言。顶上明宝。自然随出。便为立字字勒那识祇。（此言宝髻。）年渐长大。出家学道。得成为佛。

教化人民。度者甚多。
 
【白话】
 
相师问国王：‘太子出生时，是否出现什么奇异的事情？’国王告诉相师：‘他头顶上的光明宝珠，与生俱来。’于是起名为勒那识祇（汉语：宝髻）。他渐渐长大，便出家学道，不久证得佛果。教化人民，得到度化的人民非常多。
 
【古文】
 
尔时父王。请佛及僧。三月供养。有一比丘。字阿梨蜜罗。（晋言圣友。）保三月中。作灯檀越。日日入城。诣诸长者居士人民。求索酥油灯炷之具。
 
【白话】
 
有一次他的父王邀请佛和僧众作三个月的供养。有一个比丘，叫做阿梨蜜罗（汉语：圣友），他承担三个月期间做供灯的施主，于是天天进城前往各位长者居士以及百姓家里，请求施舍酥油以及灯炷一类的器具。
 
【古文】
 
时王有女。名曰牟尼。登于高楼。见此比丘日行入城。经营所须。心生敬悯。遣人往问。尊人恒尔劳苦。何所营理。比丘报言。我今三月。与佛及僧。作灯檀越。所以入城诣诸贤者。求索酥油灯炷之具。
 
【白话】
 
当时国王有个叫做牟尼的女儿，在高楼上看到这位比丘天天进城承办所需物品，心中非常敬重，便派人去问讯：‘尊敬的比丘，你经常这样劳苦，到底在操办什么啊？’比丘告知他：‘我在三个月中要为佛与

僧众做供灯的施主，所以进城拜见各位贤者，请求布施灯油灯炷等器具。’
 
【古文】
 
使还报命。王女欢喜。又语圣友。自今已往。莫复行乞。我当给汝作灯之具。比丘可之。从是已后。常送酥油灯炷之具。诣于精舍。圣友比丘。日日经营。燃灯供养。发意广济。诚心款著。
 
【白话】
 
派去的人回来告诉她，王女欢喜，于是对圣友说：‘从现在起，你不必再四处乞求了，我将把酥油灯炷等供灯器具送给你。’比丘接受了。从此以后，经常将这些酥油灯炷等器具送到精舍，而圣友比丘，则日日亲手操办，燃灯供养佛陀，发心广济众生，诚心愈来愈大。
 
【古文】
 
佛授其记。汝于来世阿僧祇劫。当得作佛。名曰定光。十号具足。王女牟尼。闻圣友比丘授记作佛。心自念言。佛灯之物。悉是我有。比丘经营。今已得记。我独不得。作是念已。往诣佛所。自陈所怀。
 
【白话】
 
佛陀为他授记：‘你于来世一阿僧祇劫后，将成就佛果，名为定光，十种名号具足。’国王的女儿牟尼听说圣友比丘被授记成佛，心中不由想道：‘供养佛陀的油灯器具都是我施舍的，圣友比丘在操办，如今他得到授记，唯独我没得到。’想到这里后，便前往佛的精舍，陈述了心中的想法。
 
【古文】
 
佛复授记。告牟尼曰。汝于来世二阿僧祇九十一劫。当得作佛。名释迦牟尼。十号具足。于是王女。闻佛授记。欢喜发中。化成男子。重礼佛足。求为沙门。佛便听之。精进勇猛。勤修不懈。
 
【白话】
 
佛又为她授记，告诉王女牟尼：‘你在未来的二大阿僧祇劫并九十一劫后，当成就佛果，名释迦牟尼，十种名号具足。’王女牟尼听到佛的授记后，内心生起巨大的喜悦，马上变为男子身，重新顶礼佛足，请求出家，佛便答应了他。出家后精进勇猛，勤修不息。”
 
【古文】
 
佛告阿难。尔时比丘阿梨蜜者。岂异人乎。乃往过去定光佛是。王女牟尼。岂异人乎。我身是也。由因昔日灯明布施。从是已来。无数劫中。天上世间受福自然。身体殊异超绝余人。至今成佛。故受此诸灯明之报。时诸大会闻佛所说。有得初果乃至四果。或种缘觉善根之者。有发无上正真道意。慧命阿难。及诸众会。咸共顶戴。踊跃奉行。
 
【白话】
 
佛告诉阿难：“当时的比丘阿梨蜜罗，不是别人，就是过去的定光佛。国王的女儿牟尼，不是别人，就是现在的我。因为往昔供养明灯，从那时起历经无数劫，无论生在天上还是人间都享受自然的福乐，身体奇妙远胜他人。直到今天成佛，仍然享受这么多明灯的果报。”当时与会大众闻佛所说，有的证得初果乃至四果，或有种下缘觉善根的，有发

无上正真道心的。慧命阿难及与会大众，皆共顶戴，踊跃奉行。
 
  

## 婆世踬 品第三十八
 

 
【古文】
 
如是我闻。一时佛在罗阅祇耆阇崛山中。于时此国有豪（富）长者。名尸利踬。其家大富。七宝盈溢。其妇怀妊。月满生男。形容严妙。世之少双。父母喜庆。深用自幸。便请相师。令占吉凶。
 
【白话】
 
如是我闻，一时，佛住在罗阅祇耆阇崛山中。在这个国家里有一位豪富长者名叫尸利踬，其家巨富，七宝充满。他的妻子怀了孕，期满生下一个男孩，长相端正美妙，世间少有。父母满心欢喜，深感庆幸。于是请来相师，让他观察吉凶。
 
【古文】
 
相师占已。语其二亲。斯子福德。荣焕宗族。长者益欢。情在无量。因复劝请。便为立字。相师问曰。从有此儿。有何瑞应。长者报曰。其母本来。讷 口钝辞。既怀此儿。谈语巧妙。逾倍于常。便为作字。号婆世踬。
 
【白话】
 
相师看完相后，对他父母说：“这个孩子福德，必将光宗耀祖。” 尸利踬更加高兴，心中无比兴奋，便请相师为小孩起名字。相师问道： “自从怀有这个孩子后，有些什么瑞兆？”尸利踬告诉相师：“他的母亲本来木讷不善言辞，自从怀了这个儿子后，她说起话来妙语连珠，不知胜过平常多少倍。”于是相师就为小儿起名，叫做婆世踬。
 
【古文】
 
年岁已大。聪才邈 群。与其等辈。游行观看。见那罗 技家。有一女子。面貌净洁。晖容希有。心便染著。欲得娉娶。归启父母。愿为求索。父母告言。吾是贵姓。彼是凡贱。高卑非匹。如何为婚。子情深爱。不能自释。
 
【白话】
 
婆世踬渐渐长大，聪明能干超越众人。一日与他的同伴们出门游戏观光，见到民间艺人家里有一位女子，面貌清洁，容颜美丽无双，心中生起贪爱，便想娶这女子为妻。他回到家里告诉父母，想要去求婚。父母对他说：“我们家是贵族，她家贫贱低下，贵贱不同，怎么可以通婚呢？”然而婆世踬情深意厚，一直不能释怀。
 
【古文】
 
重更启言。莫问门户。但论其身。幸垂顾愍。哀为我求。若不如志。便自殒命。父母从之。遣人往求。彼家报言。君是大姓。我是小人。素非畴偶。何缘得尔。其儿殷勤。情犹不息。复更遣信。重从索之。
 
【白话】
 
他再次启请父母说：“不管门第高低，只要这女子合我心意。还望父母顾恤怜悯，为我求取这门婚事，如果不能实现我的心愿，那我只好自尽了。”父母不得已听从了他，派人去求婚。那卖艺人家回答说：“您们是尊贵种姓，我家种姓卑微，贵贱素来不通婚，为什么这样呢？”婆世踬情深意重，依然不肯罢休，又派人去再次恳求。
 
【古文】
 
彼家答言。若能如我。习种种术。歌舞戏笑。悉令备知。及于王前。试使得中。然后乃当共作婚姻。儿惑其色。不耻鄙事。即诣彼家。学习戏艺。
 
【白话】
 
那家回答道：“如果能像我们一样练习各种各样的技艺，歌舞戏笑都能精通娴熟，将来有机会在国王面前表演，能得到国王奖赏，然后才可以与小女成婚。”婆世踬迷恋她的姿色，竟然不以杂技为耻，就到艺人家里，学习戏艺。
 
【古文】
 
数时之间。皆已成就。是时国王。集诸那罗。上幢投窗。空中索走。如是种种。众多戏事。时长者子。亦往王边。次应现技。上索而走。索走既竟。王脱不见。复敕更上。奉命为之。
 
【白话】
 
一段时间后，各种技艺全部学成。那时正碰上国王召集各路艺人表演，爬旗杆翻窗洞，空中走绳索等各种诸如此类的技艺。当时婆世踬也前去国王那里，轮到他献艺，于是爬上绳索行走。走完绳索下来，国王刚好离开没有看见，又命他再上去走一回，婆世踬又奉命上了绳索。
 
【古文】
 
气力渐劣。中道欲堕。心中惶懅 。无所归依。尊者目连。陵虚至边。而告之曰。如卿今日。宁全身命。出家学道。为宁堕死娶彼女耶。

寻报之言。愿自存济。不用女也。
 
【白话】
 
他气力渐渐地减少，走到中间摇晃着要堕下来，他心中害怕极了，却又没有可以依靠的。尊者目犍连飞到空中靠近婆世踬身边问他：“像你现在这样，是宁可保全性命、出家学道呢，还是宁可掉到地上摔死去娶那女子为妻呢？”婆世踬马上回答说：“我愿保住自己的性命，不要那女子了。”
 
【古文】
 
目连即时。于虚空中。化作平地。其人见已。情怖便止。因地而下。得全身首。既蒙安隐。喜不自胜。随逐目连。往诣世尊。礼拜供养。佛于是时。广说妙论。所谓论者。施论。戒论。生天之论。欲为不净。出要最快。心意畅解。便得初果。
 
【白话】
 
目犍连当即在空中变化出平地，婆世踬见此心中不再惧怕，就顺着平地而下，得以保全了性命。蒙受救护平安着地后，心中喜不自禁，追随着目犍连去拜见世尊，礼拜供养。佛于是为他广说微妙论义，所说的论有：布施、持戒、生天以及欲为不净，解脱最为快乐。于是婆世踬心开意解，随即获得初果。
 
【古文】
 
因复白佛。愿得出家。奉修正法。世尊听之。须发自落。法衣在身。

便成沙门比丘。专精禅思。遵修正业。诸漏得尽。成阿罗汉。
 
【白话】
 
因此他再次启请世尊，愿能出家修行，奉修正法。世尊接受了他的请求，婆世踬便须发自落，法衣披身，成为了沙门比丘，专心精进地修行禅思，勤奋地修习正业，灭尽各种烦恼，获得阿罗汉果。
 
【古文】
 
慧命阿难。前白佛言。婆世踬沙门。往昔之时。与彼女子。有何因缘。心染惑著。仅致危没。复共目连。造何善因。今蒙其恩。而获宁济。

复何因缘。自致应真。
 
【白话】
 
慧命阿难进前问佛：“婆世踬沙门从前与那位女子有什么因缘，以致情迷意惑，一意孤行，险些丧命。又与目连结下何种善缘，如今能蒙受他的恩惠而得以脱离险难？又是什么因缘使自己证得阿罗汉果？”
 
【古文】
 
佛告阿难。乃往过去无量之劫。波罗奈国。有大长者。初生一子。端正无比。当于是时。其家有人。从海中来。赍一鸟卵。用奉长者。长者纳受。经少时间。其卵便剖。出一鸟雏。毛羽光润。长者爱之。与子使弄。
 
【白话】
 
佛对阿难说：“过去无量劫以前，波罗奈国有一位大富长者，刚生下一个儿子，身体端正无比。正在这时他们家里有人从海上归来，带来一只鸟蛋，送给长者，长者接受下来。经过一段时间，鸟蛋就裂开，生

出一只雏鸟，羽毛光洁美丽，长者非常喜爱这只鸟，就送给儿子玩耍。
 
【古文】
 
渐渐长大。互相怀念。时长者子。骑鸟背上。鸟便担飞。处处游观。情既满厌。还归其舍。日日如是。经历多时。其长者子。闻他国王作那罗戏。便乘斯鸟。往至彼间。来下观看。鸟住树上。偶见王女。情便染爱。
 
【白话】
 
鸟和孩子渐渐长大，相互间产生依恋。长者的儿子只要骑到鸟背上，鸟就驮着他飞出去，到处游历观赏，直到心满意足，才回到自己家里，每天都是这样，经历了许多时日。有一天长者的儿子听说他国的国王召集艺人们献技，他就骑着这只鸟飞到那里，下到地面观看，鸟则停驻在一棵树上。他偶然见到国王的女儿，心生爱恋。
 
【古文】
 
其时遣信。腾说情状。王女然可。便与共交。作事不密。为王所知。遣人推捕。寻时获得。缚束其身。而当斩戮。长者子言。诸君何为。劳力杀我。听我上树自投而死。诸人听许。便起攀枝而上。乘骑其鸟。翔虚而去。因此鸟故。得延寿命。
 
【白话】
 
于是他就派人送信，诉说自己的思慕之情，国王的女儿接受他的情意，便与他往来交欢。不想行事不密，被国王知道了，国王派遣人手捉拿他，很快就抓住了，将他捆绑起来将要斩首。长者的儿子说：‘你们又何必这样费力地杀我呢？让我自己爬上树跳下来死去不是更好吗？’ 众人同意了。他就攀着树枝爬了上去，骑在自己的鸟背上，腾空飞走了。

因为这只鸟的缘故，才得以延长寿命。”
 
【古文】
 
佛告阿难。彼时长者子。今婆世踬是。尔时王女者。今技家女是。尔时鸟者。则目连是。过去世时。惑色致困。由鸟得济。今复贪色。垂当死亡。由目连故。致得安隐。其婆世踬。所说聪辩。成无漏者。
 

 
【白话】
 
佛告诉阿难：“那时长者的儿子，也就是今天的婆世踬；那时国王的女儿，就是现在艺人家的女子；那时的大鸟，则是目犍连。在过去世中，他因美色所迷惑而招致困厄，幸而有这只鸟救了他一命。如今又贪爱美色，几乎丧命，因为目连的救护，方才保全了性命。婆世踬他能言善辩，获无漏阿罗汉果，也有其因缘。
 
【古文】
 
乃往过去。波罗奈国。有一居士。见辟支佛。来从乞饭。居士即时。

以食施与。因复劝请。令说经法。其辟支佛。辞云不能。掷钵虚空。踊腾而逝。居士念曰。斯人神力。变化无方。然其不能敷宣道化。愿我后生。遭值圣尊。胜于此士。巨亿万倍。演敷法义。无穷无尽。令我身者。

亦获果证。由此因缘。今世聪明。逮罗汉果。
 
【白话】
 
在很久以前，波罗奈国有一位居士，遇见一位辟支佛来向他乞食。居士立即就把食物施舍给辟支佛。这位居士进而劝请辟支佛讲经说法。这个辟支佛却推辞说不能讲，就把饭钵掷向空中，腾空飞跃而去了。居士想到：‘这人神力非同一般，变化自在，然而他却不能自在宣讲道法，但愿我后世能够遇到圣尊，可以胜过这位辟支佛亿万倍，演说法义无穷无尽，让我也能证得圣果。’正是因为这段因缘，婆世踬今世聪明无比，迅速证得阿罗汉果位。”
 
【古文】
 
佛说是时。莫不欢喜。有得须陀洹。斯陀含。阿那含。阿罗汉者。

有种缘觉善根者。发菩萨心者。皆信佛语。顶戴奉行。
 
【白话】
 
佛宣说这个故事时，无不欢喜，有证得须陀洹、斯陀含、阿那含、阿罗汉果的，有种下缘觉善根的，有的发起菩萨心。皆信佛语，恭敬地奉行。
 

 

 
## 檀腻羁 缘品第三十九
 

 
【古文】
 
如是我闻。一时佛在舍卫国祇树给孤独园。尔时国内。有婆罗门名宾头卢埵阇。其妇丑恶。两眼复青。纯有七女。无有男儿。家自贫困。

诸女亦穷。
 
【白话】
 
如是我闻，一时，佛住在舍卫国祇树给孤独园。当时舍卫国中有一位名叫宾头卢埵阇的婆罗门，他的妻子相貌丑恶，两眼发青，只有七个女儿没有儿子。家境向来贫寒，女儿们的婆家也都很穷。
 
【古文】
 
妇性弊恶。恒骂其夫。女等更互来求所须。比来 称给。嗔目涕哭。其七女夫瑧 集其舍。承待供给。恐失其意。田有熟谷。未见践治。从他借牛。将往践之。
 
【白话】
 
婆罗门妇性情恶劣，时常辱骂丈夫。女儿们也一个接一个地回来讨要所需，一旦不能如意供给，就瞪着眼睛大哭小叫。七个女婿一齐住到丈人家里，让丈人侍候供给，丈人惟恐违背了他们的心意。田间的谷物已成熟，还没有收获，就向别人家借牛，准备去收割。
 
【古文】
 
守牛不谨。于泽亡失。时婆罗门。坐自思惟。我种何罪。酸毒兼至。内为恶妇所骂。七女所切。女夫来集。无以承当。复失他牛。不知所在。

广行推觅。形疲心劳。愁闷恼悸 。
 
【白话】
 
由于没有谨慎地看守耕牛，牛在旷野中走失了。婆罗门闷坐在那里暗自思惟：“我以前造下什么罪过，辛酸痛苦的事一起到来，在家里被恶妇辱骂，被七个女儿所逼，女婿也跑来投靠，真没办法负担。又丢了别人的牛，不知去向。”他四处打听寻找，身心疲惫不堪，愁闷苦恼内心惊惧。
 
【古文】
 
偶到林中。值见如来坐于树下。诸根寂定。静然安乐。时婆罗门。以杖拄颊。久住观之。便生此念。瞿昙沙门。今最安乐。无有恶妇骂詈 斗诤。诸女熬恼。贫女夫等。烦损愁苦。又复无有田中熟谷。不借他牛。

无有失忧。
 
【白话】
 
恰好走到树林里，遇见佛在树下禅坐，诸根寂定，宁静安乐。当时婆罗门用手杖托住脸颊驻足观看良久，心中暗自想道：“瞿昙沙门现今最为安乐，没有恶毒的妇人辱骂争斗，也没有女儿们的损恼，没有贫穷女婿们带来的烦恼愁苦，更不用操心田间成熟的谷物，也不用借用别人的耕牛，更没有丢失的忧虑。”
 
【古文】
 
佛知其心。便语之曰。如汝所念。如我今者。静无众患。实无恶妇咒诅骂詈。无有七女熬恼于我。亦无女夫竞集我家。亦复不忧田中熟谷。

不借他牛。无有亡忧。
 
【白话】
 
佛洞晓他的心思，就对他说：“就像你想的一样，我现在心地宁静没有任何忧患，确实没有恶妇恶语相加，也没有七个女儿让我苦恼，也没有女婿们聚集在家中，更不必为田间的熟谷担忧，也无须借用他人耕牛，也没有丢失牛的忧虑。”
 
【古文】
 
佛告之曰。欲出家不。即白佛言。如我今者观家如冢 。妇女众缘。如处怨贼。世尊慈愍。听出家者。甚适鄙愿。佛即告曰。善来比丘。须发自堕。身所著衣。变成袈裟。
 
【白话】
 
佛接着对婆罗门说：“你愿意出家吗？”婆罗门对佛说：“现在我看自己的家如同坟墓，在那些女人中生活就如与怨贼共处。世尊慈悲，让我出家，非常合我的心意。”佛说道：“善来比丘！”于是他须发自落，身上所穿的衣服变成袈裟。
 
【古文】
 
佛为说法。即于坐处诸垢永尽。成阿罗汉。阿难闻之。叹言善哉。如来权导实难思议。此婆罗门。宿种何庆得离众患。获兹善利。犹如净氎易染为色。
 
【白话】
 
佛为他演说佛法，他当场便尽除了一切烦恼，成就阿罗汉果。阿难听到这事，感叹道：“善哉！如来的随机教导，实在难以思议，这婆罗门宿世有何善根，以至于脱离众患，得到这样的善报，仿佛一块干净的棉布容易染上颜色一般？”
 
【古文】
 
佛告阿难。此婆罗门。非但今日蒙我恩泽离苦获安。过去世时。亦赖我恩。得免众厄。复获安快。阿难白佛。不审世尊。过去世时。云何免救令其脱苦。佛告阿难。谛听谛听。善思念之。吾当为汝广分别说。

阿难白佛。诺当善听。
 
【白话】
 
佛告诉阿难：“这婆罗门不但今日蒙受我的恩泽，脱离苦海获得安乐，在过去世也依靠我的恩泽而得以免却种种祸患，获得安乐。”阿难对佛说：“不知世尊过去世时如何解救他脱离苦难呢？”佛告阿难：“谛听，谛听，仔细思量，我会为你详细宣说。”阿难对佛说：“是的，我一定善听。”
 
【古文】
 
佛告阿难。乃往过去阿僧祇劫。有大国王。名阿波罗提目伽。（此言端正。）治以道化。不枉人民。时王国中。有婆罗门。名檀腻羁 。家理空贫。食不充口。少有熟谷。不能治之。从他借牛。将往践治。践谷已竟。驱牛还主。驱到他门。忘不嘱付。于是还归。
 
【白话】
 
佛告诉阿难：“过去久远阿僧祇劫以前，有一位大国王名叫阿波罗提目伽（汉语：“端正”），以道德治理国家，从不冤枉百姓。当时他的国家中有一位婆罗门，名叫檀腻羁，家中一贫如洗，食不糊口。田里略有些成熟的谷物，不能够收割，向别人借了牛前去收割，收割完谷物，就把牛赶去还给主人。赶到人家的门口，却忘记与牛主人招呼便自行回去了。
 
【古文】
 
牛主虽见。谓用未竟。复不收摄。二家详弃。遂失其牛。后往从索。言已还汝。共相欺冒。尔时牛主。将檀腻羁。诣王责牛。适出到外。值见王家牧马之人。时马逸走。唤檀腻羁为我遮马。时檀腻羁。下手得石。

持用掷之。偶值马脚。当手即折。马吏复捉。亦共诣王。
 
【白话】
 
牛主人虽然看到了牛，却以为婆罗门还没用完，也没有赶牛入圈，两家人都撒手不管，便丢失了那头牛。后来牛主人去要牛，他说已经归还了，互相抵赖争论，于是牛主就带着檀腻羁到国王处评议偿还。刚走到外面，遇上王家牧马的公差，那御马逃走，公差就呼唤檀腻羁：‘给我拦一下马。’檀腻羁顺手捡了一块石头向马扔过去，正中马腿，当即马腿折断。公差也抓住檀腻羁，与牛主人一齐去向国王告状。
 
【古文】
 
次复前行。到深水边。不知渡处。值一木工。口衔斵 斤。褰 衣垂越。时檀腻羁。问彼人曰。何处可渡。彼人应声答渡处所。其口已开。

斵斤堕水。求觅不得复来捉之。共将诣王。
 
【白话】
 
接着又来到了深水边，不知道哪里可以渡河。碰见一个木匠，用嘴衔着斧子，正敛衣涉水，檀腻羁向那人问道：‘哪里可以渡河？’木匠正要回答，刚开口，衔着的斧子就掉进了河里，四处打捞也找不到。于是也抓住檀腻羁一道来见国王。
 
【古文】
 
时檀腻羁。为诸债主。所见催逼。加复饥渴便于道次。从沽酒家。乞少白酒。酒家怜愍。即便匃 与。得他酒已。上床饮之。不意被下有小儿卧。饮酒比竟压令腹溃。尔时儿母。复捉不放。汝之无道。枉杀我儿。并共持著。
 
【白话】
 
檀腻羁被众多债主催逼赔偿，兼以饥渴交加，就去路旁的酒肆里讨一点白酒。酒家怜愍他，便给一点，他得酒后坐到床座上去喝。不料床褥下有个小儿正在睡觉，没饮酒完又压破了小孩的肚子。小孩的母亲也揪住了檀腻羁，说他太没人性，无辜杀害我的孩子，一齐把他捉住。
 
【古文】
 
将诣王宫。到一墙边。内自思惟。我之不幸。众过横集。若至王所。傥能杀我。我今逃之。或可得脱。作是念已。自掷趒墙。不意墙后。有织老公。身堕其上。老公即死。时织公儿。复捉得之。便与众人。共将诣王。
 
【白话】
 
快要临近王宫，走到一堵墙边上，檀腻羁暗想：我实在是不幸，祸不单行，如果到国王那里，可能会拿我问罪处斩，我现在逃走，也许能逃得一命。想到这里，他就翻墙跳走。不料墙下有一位织布老人，檀腻羁正落在他身上，老人当即死亡。老织布工的儿子又把檀腻羁捉住，和檀腻羁的许多债主一起把他押去面见国王。
 
【古文】
 
次复前行。见有一雉 住在树上。遥问之曰。汝檀腻羁。今欲那去。即以上缘向雉说之。雉复报言。汝到彼所。为我白王。我在余树。鸣声不快。若在此树。鸣声哀好。何缘乃尔。汝可语王。为我问之。
 
【白话】
 
又往前走，见到一只雉鸡住在树上，雉鸡远远发问：‘檀腻羁，你现在去哪儿呀？’檀腻羁就把前边发生的事告诉它。雉鸡说：‘你到了国王那里，请替我向国王询问：我在其他树上鸣叫的声音不动听，而在这棵树上鸣声却宛转悠扬，这是什么缘故？你如果见了国王，请为我请教。’
 
【古文】
 
次见毒蛇。蛇复问之。汝檀腻羁。今欲何至。即以上事。具向蛇说。蛇复报言。汝到王所。为我白王。我常晨朝。初出穴时。身体柔软。无有众痛。暮还入时。身粗强痛。碍孔难前。时檀腻羁。亦受其嘱。
 
【白话】
 
又遇见一条毒蛇，蛇也问他：‘檀腻羁，你现在要去哪儿？’他就把前边发生的事告诉了蛇。蛇又说：‘你到国王那里，替我向国王询问：我每天早晨爬出洞穴时身体柔软，什么疼痛也没有。可是晚上爬回洞穴时，身体臃肿，疼得厉害，甚至很难通过洞口。’檀腻羁也接受了它的嘱托。
 
【古文】
 
复见母人。而问之言。汝欲何趣。复以上事。尽向说之。母人报曰。汝到王所。为我白王。不知何故。我向夫家。思父母舍。父母舍住。思念夫家。亦受其嘱。
 
【白话】
 
接着又遇上一个妇人，妇人也问他：‘你要到哪去？’他就把前边发生的事告诉了她。妇人说：‘你到国王那里请为我向国王询问：不知道什么原因，我到丈夫家就思念父母家，回娘家住时又想念丈夫家。’ 檀腻羁也答应下来。
 
【古文】
 
时诸债主。咸共围守。将至王所。尔时牛主。前白王言。此檀腻羁从我借牛云用践谷。不还见付失我牛去。我从索牛。不肯偿我。王问之曰。何不还牛。檀腻羁曰。我实贫困。熟谷在田。彼有恩意。以牛借我。我用践讫。驱还归主。主亦见之。虽不口付。牛在其门。我空归家。不知彼牛竟云何失。
 
【白话】
 
债主们四周围绕看守着檀腻羁来到国王面前，牛主人上前禀告国王： ‘这人借了我的牛，说是用来收谷，但他不亲自交还，把我的牛搞丢了。我向他索要，却不肯赔偿我。’国王问檀腻羁：‘为什么不把牛归还主人？’檀腻羁回答：‘我家境确实贫困，田里的谷物熟了，他好心把牛借给我去收割，我用完后就把牛赶回去，归还给他。牛主人也亲眼见到，虽然我嘴上没有交代，但牛放在他家门前，我空手回家，不晓得为什么那牛竟然失踪了。’
 
【古文】
 
王语彼人。卿等二人。俱为不是。由檀腻羁口不付汝。当截其舌。由卿见牛不自收摄。当挑汝眼。彼人白王。请弃此牛。不乐剜眼截他舌也。即听和解。
 
【白话】
 
国王对那人说：‘你们二个都有过错，因为檀腻羁嘴上没有交代，应该截去他的舌头；因为你看到了牛却自己不收回，应该剜掉你的眼睛。’ 牛主人对国王说：‘请不要管这牛的事了，我可不愿挖出眼睛和截去他人的舌头。’于是国王就同意了他们和解。
 
【古文】
 
马吏复言。彼之无道。折我马脚。王便为问檀腻羁言。此王家马。汝何以輙打折其脚。跪白王言。债主将我。从道而来。彼人唤我。令遮王马。马奔叵御。下手得石捉而掷之。误折马脚。非故尔也。王语马吏。由汝唤他。当截汝舌。由彼打马。当截其手。马吏白王。自当备马。勿得行刑。各共和解。
 
【白话】
 
牧马的公差又说：‘这人无理，打断了我的马腿。’国王就对檀腻羁说：‘这是王家的马，你为什么擅自打断它的腿？’檀腻羁跪着对国王说：‘债主押着我从路上走来，这人招呼我，让我拦住御马。这马跑得正急，难以驾驭，我顺手就拾起一块石头扔过去，没料到却把马腿打断了，我并不是故意的。’国王就对公差说：‘是你招呼他，应该斩去你的舌头；他打伤了马，应该砍掉他的手。’公差启禀国王：‘我还是自己赔偿马吧，请不要动刑。’两人也和解了。
 
【古文】
 
木工复前云。檀腻羁。失我斵斤。王即问言。汝复何以失他斵斤。跪白王言。我问渡处。彼便答我。口中斵斤。失堕渠水。求觅不得。实不故尔。王语木工。由汝唤故。当截其舌。担物之法。礼当用手。由卿口衔致使堕水。今当打汝前两齿折。木工闻是。前白王言。宁弃斵斤。

莫行此罚。各共和解。
 
【白话】
 
又有木匠上前说道：‘檀腻羁弄丢了我的斧子。’国王就问：‘你为什么又弄丢了他的斧子？’檀腻羁跪着回禀国王：‘我问他何处可以渡河，他便回答我，结果嘴里衔着的斧子就掉进了水里，再也找不到了，实在不是故意的。’国王对木匠说：‘因为他招呼你，应该斩断他的舌头；而拿东西的正当方法是用手，你却用嘴叼着，以致斧子掉进水里，应该打落你的两颗门牙。’木工听了这话就对国王说：‘我宁可不要斧子了，请不要做这样的处罚。’两人也和解了。
 
【古文】
 
时酒家母。复牵白王。王问檀腻羁。何以乃尔枉杀他儿。跪白王言。债主逼我。加复饥渴。彼乞少酒。上床饮之。不意被下有卧小儿。饮酒已讫。儿已命终。非臣所乐。唯愿大王。当见恕察。
 
【白话】
 
酒家主妇又扯着檀腻羁向国王告状。国王就问檀腻羁：‘为什么平白无故地杀害人家的孩子？’檀腻羁说：‘债主们逼迫我，我又饥又渴，就向她家讨了少许酒，坐在床座上喝，不曾想到被褥下躺着一个小孩，等我喝完酒，小孩已经死了，并非我故意加害，恳请大王体察实情宽恕我。’
 
【古文】
 
王告母人。汝舍沽酒。众客猥多。何以卧儿置于坐处。覆令不现。汝今二人。俱有过罪。汝儿已死。以檀腻羁。与汝作婿。令还有儿。乃放使去。尔时母人。便叩头曰。我儿已死。听各和解。我不用此饿婆罗门用作夫也。于是各了。自得和解。
 
【白话】
 
国王就对那母亲说：‘你家开店卖酒，客人杂乱众多，为什么把儿子放在众人常坐的地方，又盖上被子让人看不到？你们两个人都有过错，你孩子死了，就让檀腻羁作你的丈夫，直到你有了孩子，才能让檀腻羁离开。’那妇人磕头说：‘我孩子已经死了，希望让我们和解，我才不要这穷酸的婆罗门来作我丈夫。’于是檀腻羁和这妇人也和解了。
 
【古文】
 
时织工儿。复前白王。此人狂暴。蹑杀我公。王问言曰。汝以何故。枉杀他父。檀腻羁曰。众债逼我。我甚惶怖。趒墙逃走。偶堕其上。实非所乐。王语彼人。二俱不是。卿父已死。以檀腻羁。与汝作公。其人

白王。父已死了。我终不用此婆罗门以为父也。听各共解。王便听之。
 
【白话】
 
织布工的儿子又上前对国王说：‘此人狠毒凶残，踩死了我的父亲。’ 国王问话：‘你为什么平白无故踩死人家的父亲？’檀腻羁回答：‘众位债主逼迫着我，我很害怕，翻墙想要逃跑，正好摔在他父亲身上，确实不是故意的。’国王对织布工的儿子说：‘双方都有不对的地方，你父亲死了，就让檀腻羁作你的父亲。’那人回禀国王：‘我父亲已经死了，我绝不用这婆罗门来作我父亲，希望允许我们和解。’国王便同意了。
 
【古文】
 
时檀腻羁。身事都了。欣踊无量。故在王前。见二母人。共诤一儿。诣王相言。时王明黠 。以智权计。语二母人。今唯一儿。二母名之。听汝二人。各挽一手。谁能得者。即是其子。其非母者。于儿无慈。尽力顿牵。不恐伤损。所生母者。于儿慈深。随从爱护。不忍抴挽。
 
【白话】
 
这时檀腻羁的官司全都了结了，无限欣喜，所以依然留在国王面前。见到两个妇女为争夺一个儿子，来请国王裁决。国王聪慧机敏，通过智慧观察想出了一条妙计。他对两个母亲说：‘现在只有一个孩子，却有两个母亲要认领他。现在让你们两人各自拉住孩子的一只手，谁能把孩子拉过去，孩子就是她的。’那不是生母的女人对孩子不知怜惜，使尽全力拉扯，不在乎会伤害到孩子；生母对孩子十分慈悯爱护，不忍心用力拉扯。
 
【古文】
 
王監真伪。语出力者。实非汝子。强谋他儿。今于王前。道汝事实。即向王首。我审虚妄。枉名他儿。大王聪圣。幸恕虚过。儿还其母。各尔放去。
 
【白话】
 
国王于是鉴别了真假，就对用力拉扯孩子的女人说：‘这确实不是你的孩子，为什么你要那么强占别人的孩子？现在在国王面前，老实交代是怎么一回事。’那妇人向国王自首道：‘我实在是脑筋糊涂，认错了人家的孩子。’国王宽厚开明，施恩饶恕了这妇人。孩子归其生母，让她们一一离去。
 
【古文】
 
复有二人。共诤白氎。诣王纷纭。王复以智。如上断之。时檀腻羁。便白王言。此诸债主。将我来时。于彼道边。有一毒蛇。殷勤倩我。寄意白王。不知何故。从穴出时。柔软便易。还入穴时。妨碍苦痛。我不自知何缘有是。
 
【白话】
 
接着又有两人为争夺一块白布而在国王面前争执不休，国王又凭着机智像上一个案件一样做了裁决。这时檀腻羁对国王说：‘那些债主带我来见您时，在道路旁遇到一条毒蛇，它再三恳求我来请教国王：不知是什么原因，它从洞穴中出来时身体柔软灵便，返回洞穴时身体阻碍痛苦，自己实在不能明白为什么会这样。’
 
【古文】
 
王答之言。所以然者。从穴出时。无有众恼。心情和柔。身亦如是。蛇由在外。鸟兽诸事。触娆其身。嗔恚隆盛。身便粗大。是以入时。碍穴难前。卿可语之。若汝在外。持心不嗔。如初出时则无此患。
 
【白话】
 
国王告诉他：‘之所以会这样，是因为它从洞穴中爬出来时没有任何烦恼，心情柔和，身子也是一样；蛇在外边被鸟兽等事端触恼，嗔恨心炽盛，身体就变得粗大，所以进入洞穴时，就被洞口阻碍难以通过。你可以告诉它：在外边需护持自心不生嗔恨，就像刚出洞穴时一样，就不会再有这样的痛苦了。’
 
【古文】
 
复白王言。道见女人。倩我白王。我在夫家。念父母舍。若在父舍。复念夫家。不知所以。何缘乃尔。王复答言。卿可语之。由汝邪心。于父母舍更畜傍婿。汝在夫家念彼傍人。至彼小厌。还念正婿。是以尔耳。

卿可语之。汝若持心。舍邪就正则无此患。
 
【白话】
 
檀腻羁又对国王说：‘路上曾遇见一个女人，央求我请问国王：她在丈夫家里思念父母家，倘若在父母家又会思念丈夫家，不知什么原因会这样。’国王又告诉他：‘可以这样转告她：因为你心地不正，在父母家时又有了外遇，你在丈夫家时就想念在父母家的情人；等到与情人相会感到厌倦后，又思念自己的丈夫，所以才会这样。你可以对她说：你如果能护持自心，舍弃邪行、恪守妇道就不会有这样的苦恼。’
 
【古文】
 
又白王言。道边树上。见有一雉。倩我白王。我在余树。鸣声不好。若在此树。鸣声哀和。不知其故何缘如是。王告彼人。所以尔者。由彼

树下有大釜金。是以于上。鸣声哀好。余处无金。是以住上。音声不好。
 
【白话】
 
檀腻羁又对国王说：‘路边的树上有一只雉鸡，央求我请教国王： ‘我在其他树上鸣叫声不动听，就在这株树上，叫声却婉转优美，不知道这是因为什么缘故。’国王告诉他：‘之所以会这样，是因为这棵树下面藏有一釜黄金，所以在这树上叫声特别美妙；其他地方没有藏金，所以在其他树上叫声就大为逊色。’
 
【古文】
 
王告檀腻羁。卿之多过。吾已释汝。汝家贫穷困苦理极。树下釜金。应是我有。就用与汝。卿到可掘取。奉受用王教。一一答报。掘取彼金。

贸易田业。一切所须。皆无乏少。便为富人。尽世快乐。
 

 
国王对檀腻羁说：‘你的许多过失我已经为你开解，你家困苦，一贫如洗，那棵树下的一釜黄金，应归我所有，现在把它送给你。你可以把它挖出来。’檀腻羁按照国王的指示一一告诉了女人、蛇和鸟，又挖出了那釜黄金，经商务农，需要的东西再不缺少，于是变成了富翁，一辈子幸福快乐。”
 
【古文】
 
佛告阿难。尔时大王。阿婆罗提目佉者。岂异人乎。我身是也。尔时婆罗门檀腻羁者。今婆罗门宾头卢埵阇是。我往昔时。免其众厄。施以珍宝。令其快乐。吾今成佛。复拔彼苦。施以无尽法藏宝财。尊者阿难。及诸众会。闻佛所说。欢喜奉行。
 
【白话】
 
佛告诉阿难：“当时的那位阿婆罗提目佉国王，并不是别人，就是现在的我；当时的婆罗门檀腻羁，就是现在的婆罗门宾头卢埵阇。我在过去免除了他的种种灾难，施以珍宝，令其快乐。现在我成佛后，又解除他的苦难，送给他无尽法藏财宝。”尊者阿难及与会大众，闻佛所说，

欢喜地奉行。
 

 
  

## 师质子摩头罗瑟质缘品第四十
 

 
【古文】
 
如是我闻。一时佛在舍卫国祇树给孤独园。尔时国中。有一婆罗门。字曰师质。居家大富。无有子息。诣六师所。问其因缘。六师答言。汝相无儿。尔时师质便还归家。著垢腻衣。愁思不乐。而自念言。我无子息。一旦命终。居家财物。当入国王。思惟是已。益增愁恼。
 
【白话】
 
如是我闻，一时，佛住在舍卫国祇树给孤独园。当时国中有一位婆罗门名叫师质，居家大富，却没有儿子。他便到六师那里询问无子的原因，六师告诉他：“你的相上注定没有孩子。”师质回到家里，穿着垢腻衣服，愁闷忧思不乐，心中暗想：“我没有儿子，一旦我死了，家里的所有财物就会被国王没收。”想到这里，愈发忧愁苦恼。
 
【古文】
 
婆罗门妇。与一比丘尼。共为知识。时比丘尼。值到其舍。见其夫主。忧愁憔悴。便问之言。汝夫何故。愁悴如是。婆罗门妇。即答之曰。

家无子息。往问六师。六师占相云当无儿。以是之故。愁忧不乐。
 
【白话】
 
婆罗门的夫人与一位比丘尼互为朋友，正遇到比丘尼到她家来，见她的夫君忧愁憔悴，就问夫人：“你丈夫为何这般憔悴？”婆罗门夫人就告诉比丘尼：“因为家里没有儿子，便去询问六师，六师察看夫君的相说命中注定没有孩子。因为这个缘故，他整日忧愁不乐。”
 
【古文】
 
时比丘尼。复语之言。六师之徒。非一切智。何能知人业行因缘。如来在世。明达诸法。过去未来。无所障碍。可往问之。必足了知。比丘尼去后。妇便白夫。如向所闻。
 
【白话】
 
比丘尼就对她说：“六师这类人不是一切智，怎能通晓人的善恶业的因缘？佛现在住世，通晓明白万法，过去未来无所不知，你们可以前去请教佛，必定能完全了知。”比丘尼离去以后，夫人便对丈夫讲了刚才听到的话。
 
【古文】
 
时夫闻已。心便开悟。更著新衣。往诣佛所。稽首作礼。而白佛言。我之相命。当有儿不。世尊告曰。汝当有儿福德具足。生长已大当乐出家。婆罗门闻欢喜无量。而作是言。但使有儿。学道何苦。时因请佛及比丘僧。明日舍食。是时世尊默然许之。婆罗门听后，心开意解，就穿上了崭新的衣服，来到佛的精舍，礼拜佛足，对佛说：“像我这样的命相，会不会有孩子呢？”佛告诉他： “你会有儿子，且具足福德，长大以后将会欢喜出家。”婆罗门听后欢喜无量，于是就说：“只要能有儿子，他修道又有什么可忧愁的？”因此邀请佛和比丘僧众。明日到他家受供，佛默然答应了。
 
【古文】
 
明日时到。佛与众僧。往诣师质家。众坐已定。婆罗门夫妇齐心同志。敬奉饮食。众会食竟。佛及众僧。还归所止。路由一泽。中有泉水。甚为清美。佛与比丘僧。便住休息。时诸比丘众。各各洗钵。有一猕猴。

来从阿难。求索其钵。阿难恐破。不欲与之。
 
【白话】
 
次日到了斋食的时间，佛和僧众就前往师质家。大家坐定以后，师质夫妇同心协力，恭敬地供奉饮食。僧众用斋后，佛和比丘们就告辞还归精舍。路上经过一片草泽，中间有一眼泉水，清澈甘美，就停留休息。比丘们便纷纷去洗钵，这时有一只猕猴过来向阿难要他的钵，阿难担心它会把钵盂弄破，就不想给它。
 
【古文】
 
佛告阿难。速与勿忧。奉教便与。猕猴得钵。持至蜜树。盛蜜满钵。来奉上佛。佛告之曰。去中不净。猕猴即时。拾却其虫。极令净洁。佛便告言。以水和之。如语著水。和调已竟。奉授世尊。世尊受已。分布与僧。咸共饮之。皆悉周遍。
 
【白话】
 
佛告诉阿难：“快给它，不要担心。”阿难听从教言就给了它，猕猴得了钵，拿到蜂巢所在的树上，盛满了蜂蜜来献给佛。佛对它说：“去除里面不干净的东西！”猕猴立刻把蜜中的蜂虫拣出，使蜂蜜非常洁净。佛又告诉它：“加上水调和！”猕猴按着佛的话在蜜中加水，调和好后，再次献给佛。佛接受后便分给比丘们，大家全部饮用了。
 
【古文】
 
猕猴欢喜。腾跃起舞。堕大坑中。即便命终。魂识受胎于师质家。时师质妇。便觉有身。日月已足。生一男儿。面首端正。世之少双。当生之时。家内器物。自然满蜜。师质夫妇。喜不自胜。请诸相师。占其吉凶。
 
【白话】
 
猕猴非常高兴，跳跃起舞，结果掉进一个大坑里，当即命终，神识便投胎到师质家中。于是师质夫人感到有了身孕，孕期满时便生下一个男孩，相貌端正，世间少有。这孩子出生时家里的器皿自然盛满了蜂蜜，师质夫妇喜出望外，邀请许多相师为他察看吉凶。
 
【古文】
 
相师占讫。而告之曰。此儿有德。甚善无比。因为作字。字摩头罗瑟质。（此言蜜胜。）以其初生之日蜜为瑞应。故因名焉。儿已年大。求索出家。父母恋惜不肯放之。
 
【白话】
 
相师们观察后，对婆罗门夫妇说：“这孩子很有福德，非常好，无与伦比。”以此便给他起名叫摩头罗瑟质（汉语：蜜胜），是因他出生那天有蜂蜜充盈的瑞兆，所以取了此名。孩子长大后，恳求父母让他出家，父母爱惜不舍，不肯让他去。
 
【古文】
 
儿复殷勤白其父母。若必违遮不从我愿。当取命终。不能处俗。父母议言。昔日世尊。已豫记之。云当出家。今若固留。或能取死。就当听许。共议已决。而告儿言。随汝所志。
 
【白话】
 
孩子就再三地对父母说：“如果你们一定要阻拦我，不顺从我的意愿，我就选择自杀，无论如何我不能留在俗世。”父母商量说：“过去世尊已经授记他会出家，现在如果勉强把他留下，说不定他真会死去，就答应他吧。”商议停当，就对儿子说：“就按你的意愿去做吧！”
 
【古文】
 
儿大欣躍往到佛所。稽首作礼求索出家。世尊告曰。善来比丘。须发自堕。法衣在身。便成沙门。因为演说四谛妙法种种诸理。心开结尽。得阿罗汉。每与诸比丘。人间游化。若渴乏时。掷钵空中。自然满蜜。

众人共饮。咸蒙充足。
 
【白话】
 
儿子欢欣鼓舞，就前去佛的精舍，以头顶礼，请求出家，佛对他说道：“善来比丘！”于是他须发自行脱落，法衣披身，便成为比丘。佛于是为他演说苦集灭道四谛种种微妙法义，比丘心开意解，烦恼断尽，证阿罗汉果。他每次和其他比丘一起到世间教化众生，如果感到口渴难耐时，就把钵抛到空中，钵中自然就会充满蜂蜜。大家一起饮用，都得到满足。
 
【古文】
 
是时阿难白佛言。世尊。摩头罗瑟质。积何功德。出家未久。获得应真。意有所须。随念而得。佛告阿难。汝忆往日受师质请不。答言。忆之。佛言。阿难。于彼食已。至空泽中。时有猕猴从汝索钵。盛蜜施佛。佛为受之。欣悦起舞。堕坑即死。汝复忆不。答言忆之。于是阿难对佛说：“世尊，摩头罗瑟质以前积下什么功德，出家修行不久就获得了阿罗汉果，想要什么都能随意而得？”佛对阿难说：“你还记得那次师质婆罗门请我们受斋的事吗？”回答说：“记得。”佛说：

“阿难，在师质家用斋回来，途经一片空旷的草泽。当时有一只猕猴向你要钵后，盛来蜂蜜供佛。佛接受了，它就欣悦起舞，结果掉进了深坑摔死，你还记得吗？”回答说：“记得。”
 
【古文】
 
佛语阿难。彼猕猴者。今摩头罗瑟质是。由其见佛欢喜施蜜。得生彼家。姿貌端正。出家学道。速成无漏。阿难长跪。重白佛言。复有何缘生猕猴中。
 
【白话】
 
佛就对阿难说：“那只猕猴就是现在的摩头罗瑟质，因为它见佛欢喜，供养蜂蜜，所以得以投生到师质家，相貌庄严，出家修道，并迅速成就了无漏果。”阿难长跪，又对佛说道：“他又以什么因缘投生在猕猴中呢？” 【古文】
 
佛告阿难。乃往过去。迦叶佛时。有年少比丘。见他沙门跳度渠水而作是言。彼人飘疾熟似猕猴。彼时沙门闻是语已。便问之曰。汝识我不。答言。识汝。是迦叶佛时沙门。何以不识。时彼沙门。复语之言。汝莫呼我假名沙门。沙门诸果。我悉办之。年少闻之。衣毛皆竖。五体投地。求哀忏悔。
 
【白话】
 
佛告诉阿难：“过去迦叶佛在世时，有一个年轻的比丘，看见一位出家人跳过一个水渠，便说道：‘那沙门轻快得简直像猕猴一样。’那位出家人听了这话，就问他：‘你认得我吗？’回答说：‘认识，你是迦叶佛时的修行人，怎么会不认识呢？’那位出家人又说：‘你不要称呼我为假名沙门，沙门的每个果位我都得到了。’年轻比丘一听，吓得毛骨悚然，急忙五体投地跪拜，请上座怜悯，接受我的忏悔。
 
【古文】
 
由悔过故。不堕地狱。形呰 罗汉故。故五百世中恒作猕猴。由前出家持禁戒故。今得见我。沐浴清化。得尽诸苦。佛告阿难。尔时年少比丘。今摩头罗瑟质是。
 
【白话】
 
因为他忏悔的缘故，没有堕入地狱；由于他对罗汉说恶语，致使五百世中一直作猕猴；又因为他当时出家严持禁戒，所以现在能够遇上我，以法雨沐浴相续清净，灭尽诸苦。”佛告诉阿难：“当时那年轻的比丘，就是现在的摩头罗瑟质。”
 
【古文】
 
尔时阿难及诸大众。闻佛所说。悲喜交集。咸作是语。身口意业。不可不护。缘是比丘不能护口。获报如是。佛告阿难。如汝所言。因为四众。广说诸法。净身口意。心垢除净。各得道迹。有得须陀洹斯陀含阿那含阿罗汉。有发无上正真道意。或有住于不退地者。众会闻法。咸共欢喜。顶戴奉行。
 
【白话】
 
阿难等大众听佛说法，悲喜交加，都这样说道：“身口意业不可不小心防护。这个比丘因为不能善护口业，竟得了这样的报应。”佛对阿难说：“正如你说的那样。”因此就为四众弟子宣说种种佛法，清净身口意，除净心垢，各自都证得道相。有的证得须陀洹、斯陀含、阿那含、阿罗汉果，有的发无上正真道意，或有住于不退转地的，大众闻法，皆生欢喜，恭敬地奉行。
 

 

 
## 檀弥离缘品第四十一
 

 
【古文】
 
如是我闻。一时佛在王舍城竹园之中。时拘萨罗国中。有一长者。字昙摩贳质。豪贵大姓。无有子息。祷祀国中一切神祇。求索有子。精诚感神。妇即怀妊。日月期满。生一男儿。躯体端严。世所希有。
 
【白话】
 
如是我闻，一时，佛住在王舍城竹园中。当时拘萨罗国中有一位长者，名叫昙摩贳质，富贵豪门，却没有儿子。他祭祀了国中所有的神灵，祈求让他有一个儿子，精诚心感动了神灵，他的夫人不久便有身孕。怀孕期满生下一男儿，长相端正，世间少有。
 
【古文】
 
召诸相师。占相吉凶。相师占之。知其有德。因为立字。名檀弥离。年既长大。其父命终。时波斯匿王。即以父爵封之。受王封已。父时舍宅。变成七宝。诸库藏中。悉皆盈满。种种具有。
 
【白话】
 
长者邀请许多相师来为儿子占相吉凶，相师们观察这儿子，知道他很有福德，因此给他起名为檀弥离。孩子已经长大，他的父亲去世后，波斯匿王就让他承袭了其父的爵位。受王封赐后，原来父亲的宅院变成了七宝，所有的仓库都变得盈满，种种受用一应俱全。
 
【古文】
 
时王子琉璃。被纯热病。至为困悸。诸医处药。须牛头栴檀 用涂其身。当得除愈。王即出令。唱语国中。谁有牛头栴檀。持诣王家。两当雇直与千两金。令语尽遍。无持来者。
 
【白话】
 
这时流离王子患了大热病，极为困乏憔悴，诸医师开药方说须用牛头栴檀涂抹在身上才能痊愈。国王马上颁令，在国中宣布，谁家有牛头栴檀，拿到王宫，每两当酬值千两黄金，号令传遍整个国家依然没有人拿来。
 
【古文】
 
时有一人。启白王曰。拘萨罗国。檀弥离长者。家内大有。时王闻之。乘车马舆。躬自往求。到檀弥离长者门前。时守门人。即入白之。

波斯匿王来在门外。长者欢喜。即出奉迎。请王入宫。
 
【白话】
 
这时有人启奏国王说：拘萨罗国檀弥离长者家里有许多栴檀。国王听说后，乘着豪华马车亲自前往求取。到了檀弥离家的门前，守门人就进去禀告檀弥离说：“波斯匿王来到门外。”檀弥离很高兴，马上出来迎接，请国王到家里。
 
【古文】
 
前见外门。纯以白银。门内有女。面首端正。世无有双。踞银床。纺银缕。小女十人。侍从左右。时王便问。是汝妇耶。答曰非也。是守门婢。王续问之。是小女辈。复用何为。弥离答言。通白消息。
 
【白话】
 
前行见到外门全部是白银，门里面有一个美女，容颜秀美，世间无双，端坐在银座上，正用银丝纺织，有十个女童在两旁侍立。国王就问：

“是尊夫人吗？”回答说不是的，不过是看守门户的婢女。国王又问：

“那些女童又是做什么的呢？”檀弥离回答说：“是通报消息的。”
 
【古文】
 
次入中门。纯绀琉璃 。门内有女。面貌端严。复胜于上。左右侍从。转倍前数。进入内门。纯以黄金。门内有女。颜貌端正。转胜上者。坐金床。纺金缕左右侍人。复倍上数。王亦问之。此女人者。是卿妇耶。

答言。非也。
 
【白话】
 
然后进入中门，全是天蓝色的琉璃做成，门里面有一个美女，容貌端严更胜于前。两旁的侍从比前多出一倍。进入到内门，全是黄金构成，门里面的美女容貌端正更胜前者，端坐在金座上，纺织着金线，两旁侍从比前面又多了一倍。国王又问檀弥离：“这个女子可是你的夫人？” 回答说：“不是。”
 
【古文】
 
入到舍内。见琉璃地。清彻如水。屋间刻镂种种兽形及水虫像。风吹动之。影现地中。弈弈动摇。王见疑怖。谓是实水而问之言。余更无地殿前作池。弥离答言。此非水也。是绀琉璃。即脱手指七宝环钏。掷置于地。径到彼际。碍壁乃住。王见欢喜。即共入内。升七宝殿。
 
【白话】
 
来到正室看见琉璃的地面像水一般清澈，房上镂刻着各种兽形和水虫的图案，清风吹过，地上出现影子，光彩闪耀仿佛在摇动。国王看了心疑生畏，以为是真水，因而问檀弥离：“你再没有其它地方只能在堂前修水池吗？”檀弥离回答：“这不是水，而是绀琉璃。”说着就褪下手指上的七宝指环扔到地上，一直碰到墙壁才停下来，国王看了很高兴，一起进了七宝建成的大厅。
 
【古文】
 
弥离夫人。在其殿上。所坐之床。用绀琉璃。更有妙床。请王令坐。弥离夫人。眼即泪出。王问之言。何以泪出。不相喜耶。夫人答言。王来大善。但王衣服。有微烟气。令我泪出。非是相憎。
 
【白话】
 
檀弥离夫人在大堂上，她坐的座位用绀琉璃制成，还有更精致的座位请国王坐。檀弥离夫人眼中顿时流下了泪水，国王问她道：“为什么流泪，见到我不高兴吗？”夫人回答：“国王能来非常好，只是您的衣服上稍有烟火味，让我呛出了眼泪，绝不是对您有所不喜。”
 
【古文】
 
王便问言。今汝家内。不然火耶。答言。不也。王问曰。以何煮食。答曰。欲食之时。百味饭食。自然在前。王复问言。冥暮之时以何为明。

答言用摩尼珠。即便闭户及诸窓 牖。出摩尼珠。明逾昼日。
 
【白话】
 
国王就问：“你们家里不生火吗？”回答说：“不生火。”国王问： “用什么煮饭呢？”回答说：“想吃的时候，百味饭食自然出现在面前。” 国王又问：“夜间黑暗时用什么照明呢？”回答说：“用摩尼珠。”于是就关上房门和窗户，取出宝珠，其光明超过白天。
 
【古文】
 
时檀弥离跪白王言。大王。何故劳屈尊神。王告之曰。我子流离。被病困笃。须牛头栴檀。故来索之。弥离欢喜。将入诸藏。指示其物。

七宝珍奇。明净曜日 。栴檀积聚。不可称计。
 
【白话】
 
这时檀弥离跪着询问国王：“什么缘故劳大王屈尊到此？”国王告诉他：“我的流离太子患病危急，须要牛头旃檀医治，所以前来求取。” 檀弥离很高兴地带领国王进了宝库，把里边的宝藏指给他看，七宝珍奇明亮耀目，而堆积的旃檀，多得难以计数。
 
【古文】
 
而语王言。须者取之。时王答言。我须二两。便折与之。多少正足。即使侍从先送归国。时王敬念。而语之言。汝当见佛。弥离答言。云何为佛。王曰。汝不闻乎。迦维罗卫。净饭王子厌老病死。出家学道。道成号佛。三十二相八十种好。神足智慧。殊挺无比。人天中尊故号为佛。

弥离闻已。深生敬心。
 
【白话】
 
檀弥离对国王说：“你需要的话就拿吧。”国王说：“我需要二两。” 就折一段给国王，份量刚好。立即差遣侍从先送回王宫去。国王对檀弥离好生敬重，因而对他说：“你该去拜见佛陀。”檀弥离说：“什么是佛呢？”国王说：“你没有听说过吗？迦毗罗卫国净饭王的太子厌倦了生老病死的人生，出家修行，功德圆满名之为佛，具三十二相，八十种好，神足智慧。殊胜无比，人天之中至为尊贵，所以尊称为佛。”檀弥离听说后，对佛深生敬信。
 
【古文】
 
而问王言。今在何许。王答之曰。在王舍城竹园中止。王去之后。即往见佛。睹佛威颜。过踰国王所叹万倍。心怀欢喜。头面作礼。问讯起居。佛为说法。得须陀洹道。长跪合掌。求索出家。
 
【白话】
 
问国王道：“现在佛在哪里呢？”国王回答：“住在王舍城的竹园精舍里。”国王离去后，檀弥离就去拜见佛，见佛相好威严超过国王所赞叹的千万倍，心中十分欢喜，以头顶礼，问讯起居安乐与否？佛为他说法，他便证得须陀洹果，于是合掌长跪在佛前，请求出家。
 
【古文】
 
佛即听许。善来比丘。须发便堕。法衣著身。重为说法四谛真法。苦集尽道。心垢都尽。成阿罗汉。尔时阿难。及诸比丘。合掌白佛。问世尊言。檀弥离比丘。有何功德。生于人中。受天福禄。不乐世乐。出家未久即获道果。
 
【白话】
 
佛随即应允说道：“善来比丘。”于是檀弥离的须发自落，法衣披身。佛再次为他宣说苦集灭道四圣谛的甚深义理，檀弥离尽除了心中的烦恼垢染，证得阿罗汉果。于是阿难和比丘们合掌向佛请问：“檀弥离比丘种下什么功德，生在人间却能享受天人的福报，不耽着世间妙欲，出家不久就证得阿罗汉果？”
  
【古文】
 
佛语阿难。善听当说。乃往过去。九十一劫。时世有佛名毗婆尸。灭度之后。于像法中。有五比丘。共计盟要。求觅静处。当共行道。见一林泽。泉水清美。净洁可乐。时诸比丘。俱共同声。劝语一人。此去城远。乞食劳苦。汝当为福。供养我等。
 
【白话】
 
佛对阿难说：“善听，我当宣说。过去九十一劫以前，有佛出世名叫毗婆尸，涅槃以后的像法时期，有五位比丘一起商定：寻找一个清静的地方共同修行。他们找到一片林泽，泉水清澈甘美，清洁可爱。比丘们共同劝说一个人：‘这里远离城市，乞食很辛苦，你应该培植福报，乞食供养我们。’
 
【古文】
 
尔时一人。即便许可。往至人间。劝诸檀越。日为送食。四人身安。专精行道。九十日中。便获道果。即共同心。语此比丘。缘汝之故。我等安隐。本心所规。今已得之。欲求何愿。恣汝求之。
 
【白话】
 
这时那个人就答应下来，他来到世人聚居处，劝说施主们每天给他们送去食物。其余四个人得以安闲精进修道，在九十天里就修成了正果。于是他们一起对那位比丘说：‘因为你的帮助，我们才得以安心潜修，内心所求今日得以实现，你有什么愿望尽管求取！’
 
【古文】
 
时彼比丘心情欢喜。而作是言。使我将来天上人中富贵自然。所愿之物。不加功力。皆悉而生。遭值圣师过踰仁等百千万倍。闻法心净疾获道果。
 
【白话】
 
那比丘心情欢喜，他就这样说道：‘让我以后无论生在天上、人间都自然享有富贵，想要的东西不须劳作费力都能如愿出现；并能值遇圣者导师，功德超过你们百千万倍，听闻妙法清净心地，迅速地证得道果。’”
 
【古文】
 
佛告阿难。尔时比丘今檀弥离是。缘其供给四比丘故。九十一劫。生天人中。豪贵尊严。不处贫穷卑贱之家。今得见我获道度世。尔时阿难。及诸比丘。闻佛所说。各自劝励。精进修道。有得初果乃至四果。

有发旷济之心住不退者。各各喜悦。顶戴奉行。
 
【白话】
 
佛告诉阿难：“当时的那个比丘就是今天的檀弥离，因为他供养四个比丘的缘故，九十一劫以来，他生在天上人间一直富贵尊荣，不生在贫穷卑贱的人家，今天又遇上我，获证道果，超越世间。”这时阿难及诸位比丘，闻佛所说，各自劝励，精进修道，有人证得初果乃至四果，有人发起普度众生之心，住不退转位。各各喜悦，恭敬地奉行。
 

## 象护缘品第四十二
 

 
【古文】
 
如是我闻。一时佛在舍卫国祇树给孤独园。尔时摩竭国中。有一长者。生一男儿。相貌具足。甚可爱敬。其生之日。藏中自然出一金象。父母欢喜。便请相师。为其立字。时诸相师。见儿福德。问其父母。此儿生日。有何瑞应。即答之言。有一金象。与儿共生。因瑞立字名曰象护。
 
【白话】
 
如是我闻，一时，佛住在舍卫国祇树给孤独园。当时摩竭国中有一位长者生一男孩，相貌端正，十分可爱。他出生的那天，家中仓库里也自然出现一头金象，父母十分高兴，便邀请相师给儿子起名。相师们察见孩子的福德深厚，就问他父母道：“此子出生时有什么祥瑞。”父母便回答说：“有一头金象和孩子同时诞生。”以此瑞应就为孩子起名为象护。
 
【古文】
 
儿渐长大。象亦随大。既能行步。象亦行步。出入进止。常不相离。

若意不用。便住在内。象大小便。唯出好金。
 
【白话】
 
孩子慢慢长大，那头象也跟着长大；孩子能够走路了，这象也能行走，行住坐卧，恒时形影不离。若想不用它，它便呆在家里。此象大小便都是上好纯金。
 
【古文】
 
其象护者。常与五百诸长者子。共行游戏。各各自说家内奇事。或有说言。我家舍宅床榻坐席。悉是七宝。或有自说。我家屋舍及与园林。

亦是众宝。复有说言。吾家库藏妙宝恒满。如是之比。种种众多。
 
【白话】
 
象护时常与五百长者的孩子们一道嬉戏玩耍，各各都讲述自己家中的奇闻轶事：有人说“我家的房屋和床榻坐席，全是七宝所成”；有的人说“我家屋舍及园林也是众宝构成”；又有的人说“我家的仓库里恒时充满宝物”，如是之类，非常众多。
 
【古文】
 
是时象护。复自说言。我初生日。家内自然。生一金象。我年长大。堪任行来。象亦如是。于我无违。我恒骑之。东西游观。迟疾随意。甚适人情。其大小便。纯是好金。
 
【白话】
 
这时象护也说道：“我出生那天家里自然出现一头金象，我渐渐长大，能够行走时，象也是这样，对我百依百顺，我时常骑着它到处游玩，快慢随心所欲，非常称心如意，它的大小便都是足色好金。”
 
【古文】
 
时王子阿阇世。亦在其中。闻象护所说。便作是念。若我为王。当夺取之。既得作王。便召象护。教使将象共诣王所。时象护父。语其子曰。阿阇世王。凶暴无道。贪求悭吝。自父尚害。何况余人。今者唤卿。

将贪卿象。傥能相夺。其子答曰。我此象者。无人能劫。
 
【白话】
 
当时阿阇世王子也在人群中，听了象护的话，便生起一个念头：“如果我作了国王，一定要把它夺过来！”后来他做了国王，便召见象护，要他将那只宝象一起带到王宫来。象护的父亲对儿子说：“阿阇世王凶残无道，贪婪吝啬，对父王尚且虐杀，何况是对他人呢？今天召见你去，怕是要贪图你的宝象，也许被他夺去。”象护回答：“我这宝象没有人能夺走它。”
 
【古文】
 
父子即时。共乘见王。时守门人。即入白王。象护父子。乘象在门。王告之曰。听乘象入。时守门者。还出具告。象护父子。乘象径前。既达宫内。尔乃下象。为王跪拜。问讯安否。王大欢喜。命令就坐。赐与饮食。粗略谈语。
 
【白话】
 
父子两人便一同乘象前去拜见国王，守门的人马上进宫禀报国王： “象护父子乘象已到了门口。”国王吩咐：“准许他们骑着象进来。” 守门人就出来告诉他们。象护父子骑着象径直前往，到了宫内，才下了象，向国王跪拜请安。国王十分高兴，让他们就座，赏给他们美酒佳肴，并与他们稍作交谈。
 
【古文】
 
须臾之顷。辞王欲去。王告象护。留象在此。莫将出也。象护欣然。奉教留之。空步出宫。未久之间。象没于地。踊出门外。象护还得乘之归家。
 
【白话】
 
片刻之后，就向国王告辞想回去。国王对象护说：“把大象留在宫里，不要带走了！”象护爽快地答应了国王的要求，留下宝象，徒步走出王宫。过了一会儿，大象隐没于地，在王宫外踊出，象护又得以骑象回家。
 
【古文】
 
经由少时。便自念曰。国王无道。刑罚非理。因此象故。或能见害。今佛在世。泽润群生。不如离家遵修梵行。即白父母。求索入道。二亲听许。便辞而去。乘其金象。往至祇洹。既见世尊。稽首作礼。陈说本志。
 
【白话】
 
象护过了不久便暗自想道：“国王无道，滥用刑罚不讲道理，因为这头象的缘故或许会被他加害。如今佛在世间，普度众生，不如离家随佛出家修行。”他就禀明父母，要求出家修行。父母答应后，他就辞别父母，乘着他的金象，来到祇洹精舍。见到佛陀，稽首行礼，陈述了自己的志向。
 
【古文】
 
佛寻许言。善来比丘。须发自落。法服在身。便成沙门。佛便为说四谛要法。神心超悟。便逮罗汉。每与诸比丘。林间树下。思惟修道。

其金象者。恒在目前。
 
【白话】
 
佛随即允许说：“善来比丘！”象护须发自落，法衣披身，便成为沙门。佛于是为他宣说了苦集灭道四谛法要，他心领神会，便证得阿罗汉

果。每次与比丘们在林间树下思惟修道时，他的金象也一直住在前面。
 
【古文】
 
舍卫国人。闻有金象。竞集观之。匆闹不静。妨废行道。时诸比丘。以意白佛。佛告象护。因此象故。致有烦愦。卿今可疾遣之令去。象护白佛。久欲遣之。然不肯去。
 
【白话】
 
舍卫国的百姓听说有一只金象，都争先恐后前来围观，纷纷扰扰，不得安宁，妨碍了比丘们的修行。于是比丘们向佛陀讲述了苦衷，佛对象护说：“因为这象的缘故，招致了麻烦、散乱，你现在要快些让象离开。”象护对佛说：“早就想让它走，但它始终不肯离去。”
 
【古文】
 
佛复告曰。汝可语之。我今生分已尽。更不用汝。如是至三。象当灭去。尔时象护。奉世尊教。向象三说。吾不须汝。是时金象。即入地中。时诸比丘。咸共奇怪。白世尊言。象护比丘。本修何德。于何福田。

种此善根。乃获斯报巍巍如是。
 
【白话】
 
佛又告诉他：“你可以对它说：‘我现在生分已尽，不再需要你了。’ 这样说三遍，象就会消失。”象护依照佛陀所教，对大象说了三次“我不需要你了”，当时金象立即没入地中。比丘们都觉得奇怪，启请世尊说：“象护比丘以前修了什么功德，在什么福田，种下这样的善根，以至获得这样巨大的果报？”
 
【古文】
 
佛告阿难及诸比丘。若有众生。于三宝福田之中。种少少之善。得无极果。乃往过去。迦叶佛时。时彼世人。寿二万岁。彼佛教化周讫。

迁神涅槃。分布灵骨。多起塔庙。
 
【白话】
 
世尊告诉阿难和众比丘：“如果有人在三宝福田中哪怕种下少许善根，也会得到无量的果报。在过去迦叶佛时，那时人寿二万岁。迦叶佛度化众生事业圆满后，便趣入涅槃。大众分布舍利，建造了许多宝塔寺庙。
 
【古文】
 
时有一塔。中有菩萨。本兜率天所乘。来下入胎时象。彼时象身。有少剥破。时有一人。直行绕塔。见象身破。便自念言。此是菩萨所乘之象。今者损坏。我当治之。取泥用补。雌黄 污涂。
 
【白话】
 
当时其中一座佛塔中有一尊菩萨像，是以前从兜率天乘大象来入母胎的塑像，象身体上的泥彩稍有剥落残破。有一个人正好绕塔经过，看到象身损坏，心中便想道：这是菩萨乘坐的象，现在破损了，我应当修补它。于是就用泥来修补，用雌黄来涂色。
 
【古文】
 
因立誓愿。使我将来恒处尊贵财用无乏。彼人寿终。生于天上。尽天之命。下生世间。常生尊豪富乐之家。颜貌端正。与世有异。恒有金象。随侍卫护。
 
【白话】
 
因此立下誓愿：‘让我以后永远处在富贵尊荣人家，财用无乏。’ 那人命终后转生到天上，在天上寿终以后又投生在人间。一直转生在尊贵富乐之家，相貌端正庄严，非世人可比，常有金象随时侍卫。”
 
【古文】
 
佛告阿难。欲知尔时治象人者。今象护是。由于彼世。治象之故。从是以来。天上人中。封受自然。缘其敬心。奉三尊故今遭值我。禀受妙化。心垢都尽。逮阿罗汉。慧命阿难及诸众会。闻佛所说。莫不开解。各得其所。有得须陀洹斯陀含阿那含阿罗汉者。有发无上正真道意者。

有证不退位者。莫不欢喜。敬戴奉行。
 
【白话】
 

 
佛告诉阿难：“要知道那时修补塑像的人，就是现在的象护。由于前世修补象身的缘故，从那时起他在天上人间自然享有富贵。因为他虔诚敬奉三宝的缘故，现在又遇到我，接受妙法教化，心中的一切垢染尽除，证得阿罗汉果。”慧命阿难及与会大众，闻佛所说，莫不心开意解，各得其所。有的证得须陀洹、斯陀含、阿那含、阿罗汉果，有的发起无

上正真道意，有的证不退转位，无不欢喜，恭敬地奉行。
 

 

 

 

 

  

  

 
## 梵志施佛纳衣得授记缘品第四十三
 

 
【古文】
 
如是我闻。一时佛在舍卫国祇树给孤独园。尔时世尊。将侍者阿难。入城分卫 。世尊身上所著之衣。有少穿坏。将欲以化应度众生。乞食周讫。欲还所止。
 
【白话】
 
如是我闻，一时，佛住在舍卫国祇树给孤独园。那时世尊带着侍者阿难到舍卫城中乞食，世尊身上所穿的衣服有少许破损，想通过这个因缘度化应度的众生。佛与阿难乞食后，正要回到精舍。
 
【古文】
 
有一婆罗门。来至佛所。为佛作礼。睹佛容颜光相殊特。见佛身衣有少破坏。心存惠施。割省家中。得少白氎。持用施佛。唯愿如来。当持此氎以用补衣。佛即受之。时婆罗门。见佛受已。心情欢喜。倍加踊跃。
 
【白话】
 
当时有一个婆罗门来到佛前，向佛恭敬礼拜，看见佛陀容颜光相殊特，又见到佛身上衣服有少许破损，心中顿时想要布施。回到家中到处查找，找到少许白布，便拿来供养佛陀，恳请如来能接受这块布用来补衣服。佛随即接受了，婆罗门一见佛收下白布，心情欢喜，更加欢欣鼓舞。
 
【古文】
 
佛哀此人。即与授决。于当来世二阿僧祇百劫之中。当得作佛。神通相好。十号具足。佛授记已欢喜而去。国中豪贤长者居士。咸兴此心。

云何世尊。受彼少施。酬以大报。
 
【白话】
 
佛怜悯此婆罗门，于是为他授记：“你将于来世二大阿僧祇百劫中当得成佛，神通自在，相好庄严，具足十种名号。”佛为他授记后，婆罗门就欢喜地离去了。舍卫国里的豪贤长者居士都产生一个想法：为何世尊接受了他一点小小的布施，就使其得到大功德。
 
【古文】
 
作是念已。各为如来。破损好氎作种种衣。持用奉佛。阿难问佛。世尊先昔造何善行。能令一切奉施衣服。愿佛为说。令得开解。世尊告曰。谛听著心。当为汝说过去因缘。阿难曰诺。我当善听。
 
【白话】
 
想到这里，他们都各自为如来翦裁上等布料，作成种种上好的衣服，拿来供养世尊。阿难问佛：“世尊在此以前种下什么样的善行，现在能够让大众供奉衣服？愿佛为我们宣说，使我们能了解其中因缘。”世尊对他说：“谛听，记在心中。我将为你宣说过去的因缘。”阿难答道：

“是的，我会认真听闻。”
 
【古文】
 
佛告阿难。乃往过去无量无数阿僧祇劫。尔时有佛。名毗婆尸。出现于世。与其徒众九万人俱。彼时有王。名曰槃头。有一大臣。请佛及僧。三月供养。佛即许可。既蒙可已。还至其家。办具所须。
 
【白话】
 
佛告诉阿难：“在过去无量无数阿僧祇劫以前，当时有一位毗婆尸佛，出现世间，与他的随从弟子九万人在一起。当时有个国王名叫槃头，他下面有一位大臣，邀请佛及僧众作三个月的供养，佛随即接受了他的邀请。大臣得到了佛的许可后，就赶回家中，筹办所需要的供物。
 
【古文】
 
时槃头王。亦欲供养佛及众僧。往至佛所。而白佛言。愿得如来及比丘僧三月供养。佛告槃头。吾先已受彼大臣请。大人之法。不宜中违。王即还宫。告其臣曰。佛处我国。吾欲供养。云卿已请。今可避我。我供养讫。卿乃请之。
 
【白话】
 
这时槃头国王也想供养佛与僧众。就前往佛的精舍，祈请佛说：“非常希望供养如来和比丘僧众三个月。”佛告诉槃头国王：“我已先接受了那位大臣的供养，有德行人的做法，是不应当中途改变承诺。”国王立即赶回宫中，对那位大臣说：“佛住在我的国家，我想作供养，佛说

你已经邀请了。你现在能否先让我供养，待我供养后，你再请佛应供？”
 
【古文】
 
臣答王言。若使大王保我身命。复保如来常住于此。复令国土常安无灾。若使能保此诸事者。我乃息意。放王先请。王自念言。斯事叵办。

复更晓曰。卿请一日。我复一日。臣便可之。更互设会。各满所愿。
 
【白话】
 
大臣回答国王：“如果大王能够保证我的生命不死，又能够保证如来恒常住在这里，又能使国家长久平安，无灾无难；如果您能够保证这些事，我就取消原来的打算，让大王先作供养。”大王心中思忖，这些事情不能办到，于是又对大臣说：“你可先供养一天，我再供养一天。” 大臣同意了这种做法。接着大臣与国王轮流供养，各自都满足了心愿。
 
【古文】
 
尔时大王 。为彼如来。办具三衣 。皆悉丰足。复为九万诸比丘众。作七条衣。人与一领。阿难当知。尔时大臣。以上衣服。施佛及僧供养之者。岂异人乎。则我身是。我乃世世。植福无厌。今悉自得。终不唐捐。时阿难等。闻说是已。欢喜勤修。造诸福业。咸怀踊跃。顶戴奉行。
 
【白话】
 
那时大臣为毗婆尸佛置办三衣，供养都很丰足，他又为九万比丘僧众制作了七衣，每人一件。阿难！你应当知道，当时将上妙的衣服施与佛和僧众并作供养的大臣，并不是别人，就是现在的我。我在生生世世中，无有满足地种下福业，现在自己又全部获得，终不虚耗。”这时阿难等人，听说此事后，欢喜勤修，造众福德之业，心怀喜悦，恭敬地奉行。
 

 
  

## 佛始起慈心缘品第四十四
 

 
【古文】
 
如是我闻。一时佛在舍卫国祇树给孤独园。时诸比丘。夏安居 竟。往至佛所。礼敬问讯。佛以慈心。慰喻抚恤。汝等住彼。得无苦耶。慈心矜笃。极怀怜愍。阿难见之。而白佛言。世尊。慈愍垂矜特隆。不审世尊。发如是心。为远近耶。
 
【白话】
 
如是我闻，一时，佛住在舍卫国祇树给孤独园。当时比丘们结夏安居结束后，前往佛那里，礼敬问讯。佛怀着慈悲心安慰抚恤他们：“你们住在那里没有受很多苦吧？”佛的慈心深厚，怀着极大的怜悯。阿难看在眼里，就问道：“世尊如此慈悲，怜悯有加，不知道世尊发起这样的慈心有多久了？”
 
【古文】
 
佛告阿难。若欲知之。当为汝说。过去久远。不可称计阿僧祇劫。有二罪人。共在地狱。狱卒驱之。使挽铁车。剥取其皮。用作车鞅 。

复以铁棒。打令奔走。东西驰骋。无有休息。
 
【白话】
 
佛对阿难说：“你如果想知道，现在就为你宣说。在久远不可称计阿僧祇劫以前，有两个罪人，一起在地狱中。狱卒驱使他俩拉铁车，剥取他们的皮，用做拉车的缰绳，还挥着铁棒击打他们令其奔走，到处驰骋，没有停息。
 
【古文】
 
时彼一人。筋力鲜薄。狱卒逼之。躃地便起。疲极困乏。绝死复苏。彼共对者。见其困苦。兴发慈心。怜愍此人。顾白狱卒。唯愿听我躬代是人。独挽此车。狱卒嗔恚。以棒打之。应时即死。生忉利天。
 
【白话】
 
当时其中的一个人体力衰弱，狱卒逼迫他继续拉车，仆倒在地又挣扎着爬起。他疲惫、困乏至极，死去活来。他的同伴看到他困苦不堪，生起慈悲心，怜悯这个人，就回头对狱卒说：‘恳请你允许我代替他，一个人来拉这铁车。’狱卒大为恼怒，用铁棒殴打。那人当即死去，转生到忉利天。
 
【古文】
 
阿难当知。尔时狱中慈心人者。我身是也。我乃尔时。于彼地狱受罪之时。初发如是慈矜之心。于一切人。未曾退舍。至于今日。故乐修行慈愍一切。尔时阿难。闻佛所说。欢喜奉行。
 
【白话】
 
阿难！你应当知道，当时在地狱中发慈心的人，就是现在的我。我正是从那时在地狱受罪时起第一次发起这样的慈悲怜悯心，并渐渐对所有人发慈心，不曾退舍，直到今天。因此乐于对一切众生修持慈悲心。” 当时阿难，闻佛所说，欢喜奉行。
 

 

 

  

  
## 顶生王缘品第四十五
 

 
【古文】
 
如是我闻。一时佛在舍卫国祇树给孤独园。与大比丘众千二百五十人俱。尔时世尊。见诸比丘。贪于饰好。著于名利。多畜盈长。积聚无厌。
 
【白话】
 
如是我闻，一时，佛住在舍卫国祇树给孤独园。与大比丘众千二百五十人在一起。那时世尊看见众多的比丘喜好修饰，贪著名利，收藏的财物日益增多，积聚不知满足。
 
【古文】
 
佛见此已。为诸比丘说贪利害。夫贪欲者。现损身命。终归三涂。受苦无量。所以然者。吾自忆念过去世时。由于贪故。而便堕落。受诸苦恼。尔时阿难。长跪叉手。前白佛言。世尊。过去由于贪故。而便堕落。其事云何。
 
【白话】
 
佛看到这种情形，就为比丘们宣说贪欲的过患：“贪婪的人，在现世中损害生命，命终后堕入三恶道，感受无量的痛苦。之所以这样，是因为我自己回忆在过去世时，因为贪婪的缘故，便招致堕落，遭受种种苦恼。”当时阿难长跪合掌，近前问佛：“世尊！过去世时因为贪婪的缘故，而招致堕落，这是怎么一回事呢？”
 
【古文】
 
世尊告曰。乃往过去。无量无边不可思议阿僧祇劫。此阎浮提。有一大王。名瞿萨离。典斯天下八万四千小国。有二万夫人婇女。一万大臣。时王顶上欻生一胞。其形如茧。净洁清彻。亦不疼痛。后转转大。乃至如瓠 。便擘看之。得一童子。甚为端正。头发绀青。身紫金色。
 
【白话】
 
世尊告诉大众：“在过去无量无边不可思议阿僧祇劫以前，在这阎浮提中，有一个大王，名叫瞿萨离，统治天下八万四千个小国家，拥有二万夫人、宫女，有一万大臣。一天大王头顶上突然长出一个疱，其形状像茧，洁净清澈，也不感觉疼痛。后来这个疱越长越大，一直长到像葫芦一般。于是剖开来察看，看见里面是一个童子，非常端正，天蓝色的头发，紫金色的身体。
 
【古文】
 
即召相师。占相吉凶。相师占已。便答王言。此儿有德。雄姿奇特。必为圣主。统临四域。因为立字。名文陀竭（此言顶生）。年已长大。英德遂著。王以一国。别封给之。
 
【白话】
 
大王立刻召请相师，为这童子占相推断吉凶。相师占相后，便回答大王说：‘这个孩子很有福德，姿态雄伟奇特，肯定能成为圣明的国王，君临天下，统领四域。’因此就为这童子起名叫文陀竭（汉语：顶生）。

顶生年岁长大后，德才超群名声显扬，大王就把一个小国加封给他。
 
【古文】
 
大王后时。被病困笃。诸小王辈。皆来瞻省。不能自免。遂便薨背。诸附庸王共诣顶生。而咸启曰。大王已崩。愿嗣国位。顶生答言。若吾有福应为王者。要令四天及尊帝释。来相迎授。尔乃登祚 。立誓已竟。

四天即下。各捉宝瓶。盛满香汤。以灌其顶。
 
【白话】
 
大王后来得了病，病情越来越严重，所有小国王都来探视问候。大王也不能自免，不久就逝世了。各位附属国王一起去见顶生，都启请他说：‘大王已经去世了，愿您能继承王位。’顶生回答说：‘如果我有福德应该作国王的话，要让四大天王和帝释天尊都来迎接，为我授王位，这样我才会登上国王的宝座。’刚刚立完誓言，四大天王就下来，各自拿着宝瓶，宝瓶里盛满香水，用来为顶生灌顶。
 
【古文】
 
时天帝释。复持宝冠。来为著之。然后称扬。诸王复劝当诣大国王即治处。顶生复言。若我有福应为王者。国当就我。我不就国。立誓适竟。大国之中所有宫殿。园林浴池。悉来就王。金轮。象马。玉女。神珠。典藏。典兵。悉亦应集。王四天下。为转轮王。
 
【白话】
 
当时帝释天也拿着宝冠戴在顶生头上，然后称颂他的美德。各个小国王又进言，劝顶生王去原先大国王所统治的地方登基，顶生又说：‘如果我有福德应该作国王的话，国中的所有应来俯就我，不是我去俯就它们。’刚刚立完这个誓愿，大王国里所有的宫殿、园林、浴池都移来摆在顶生王面前，金轮、象、马、玉女、神珠、典藏、典兵七宝全部都应声来集。于是顶生王统治了四天下，成为转轮王。
 
【古文】
 
循行国界。见诸人民。垦地耕种。王问臣吏。此诸群生。欲作何等。便答王言。有形之类。由食得存。是以种谷。欲以济命。王立誓言。若我有福应为王者。当有自然。百味饮食。充饱一切。使无饥渴。作愿已竟。寻有饮食。
 
【白话】
 
巡行国界时，他看到百姓们在开垦荒地进行耕种，就问手下的臣子，这些人开垦耕种准备干什么。臣吏就回禀大王说：‘一切有形的生灵，都要靠饮食而得以生存，所以他们才耕种谷物，想以此维持生命。’于是顶生王立下誓言：‘如果我有福德应该作国王的话，应有自然的百味饮食，让所有人饮食饱满，使人民再没有饥渴。’立誓后，马上出现了各种饮食。
 
【古文】
 
王更出游。见诸人民。纺绩经织。王复问言。作此用为。诸人对曰。食已自然。无以严身。是故纺织用作服饰。王复立誓。若我有福应为王者。当有妙衣自然而出。赈给万民。使无穷乏。作愿已竟。应时诸树悉生种种异色妙服。一切人民。求得无尽。
 
【白话】
 
国王继续巡察，看见人民在纺纱织布，又问大臣们：‘作这些用来干什么。’大臣们禀告说：‘食物已经自然得到，可是还没有遮身的衣服，所以他们纺纱织布，用来作服饰。’顶生王又开始立誓愿：‘如果我有福德应当作国王的话，那就应有各种妙衣自然出现，以赈济广大的百姓，使他们不会穷困乏少。’立完誓愿，即刻每棵树上都生出各种各样美妙的衣服，五颜六色。所有人民取之不尽。
 
【古文】
 
王更出游。见诸群黎。修治乐器。王因问之。作此何为。诸人报言。

衣食既充。乏于音乐。所以治此。欲用自娱。
 
【白话】
 
顶生王继续出游，看到百姓们正在制作乐器，他于是又问大臣：‘作这些干什么？’臣吏们回答：‘百姓们已经丰衣足食了，可是还缺少音乐。所以制造这些乐器，想用来娱乐。’
 
【古文】
 
王复立誓。若我有福应为王者。众妙乐器。当自然至。作愿适竟。应时诸树。若干种妓乐。悬在其枝。若有须者。取而鼓之。音声和畅。其有闻者。无不欢豫。王德至重。万善臻集。天雨七宝。遍诸国界。王问诸臣。此谁之德。诸臣对曰。此是王德。亦因民福。
 
【白话】
 
于是顶生王又立下誓言：‘如果我有福德应该作国王的话，那就应当有各种各样的奇妙乐器自然出现。’刚把誓愿说完，各棵树上立刻就有许多名类繁多的乐器挂在树枝上。需要的人取下这些乐器弹奏，声音和谐舒畅自然，听到音乐的人，无不欢喜愉悦。顶生王的福德深厚广大，万善聚集。天降七宝遍于国土的每个角落。顶生王问诸位大臣：‘这些是谁的福德所致？’诸位大臣回禀道：‘这是因为大王您的福德，也是广大百姓的福报。’
 
【古文】
 
王复立誓。若是民福。宝当普雨。若独我德齐雨宫内。作愿适竟。

余处悉断。唯雨宫里。七日七夜。
 
【白话】
 
顶生王听后，又立誓言：如果这是人民的福德所致，那么宝物应当普天同降；如果只是由于我的福德，那么只应落在王宫内。’这个誓愿刚一说完，，其他地方就不再落下七宝，只在王宫里降下，七日七夜未曾停止。
 
【古文】
 
其顶生王。于阎浮提。五欲自娱。经八万四千岁。时有夜叉。踊出殿前。高声唱言。东方有国。名弗婆提 。其中丰乐。快善无比。大王可往游观彼界。王即允可。意欲循行。金轮复转。蹑虚而进。群臣七宝。皆悉随从。既至彼土。诸小王等。尽来朝贺。王于彼国。五欲自恣。经八亿岁。
 
【白话】
 
顶生王在阎浮提整日玩乐，极尽五欲享受，就这样经过了八万四千岁。后有夜叉在顶生王的宫殿前踊出，高声宣扬道：‘东方有个国家，叫做弗婆提，那个国家受用丰足，快乐无比。大王不妨前往彼国游历观赏。’顶生王立即答应，决定去游历一番。于是金轮旋转起来，腾空而起，向东而去，大臣们和七宝都随从同往。抵达彼洲，各小国王都前来朝见庆贺。顶生王在弗婆提国中，尽情享受五欲，经过了八亿年。
 
【古文】
 
夜叉复唱。西方有国。名瞿耶尼 。亦复快乐。王可至彼。王即允然。往游其土。食福受乐经十四亿岁。夜叉复唱北方有国。名郁单曰 。其土安丰。人民炽盛。王可到彼。王即往诣。留止其中。上妙五欲。极情恣意。经十八亿岁。
 
【白话】
 
夜叉又前来称扬道：‘西方有个国家名叫瞿耶尼，也是快乐之地，大王您可去那里游历一番。’顶生王马上答应，前去那里巡游。在那里受用福乐，度过了十四亿年。夜叉又来他面前称扬：‘北方有一国名叫郁单曰，那里安乐丰足，人民繁盛，大王您不妨去那里看一看。’顶生王当即就前往那里，驻留在郁单曰，上妙五欲尽情随意享受，这样度过了十八亿年。
 
【古文】
 
夜叉复唱。有四天王处其乐难量。王可游之。王与群臣及四种兵。乘虚而上。四天遥见。甚怀恐怖。即合兵众。出外拒之。竟不奈何。还归所止。顶生于中。随游受乐。经数十亿岁。
 
【白话】
 
夜叉又来宣扬：‘四大天王所在的地方，那里的快乐难以衡量，大王您可到那里游玩。’于是顶生王带着大臣们以及四种兵一起乘空而去。四大天王远远看到这情景，心中深感畏惧，马上集合军众，到外面予以阻挡，终究不能奈何他们，只得退回自己居处。顶生王就在四天王天，随处游玩享乐，经历了数十亿年。
 
【古文】
 
意中复念。欲升忉利。即与群众。蹈虚登上。时有五百仙人。住在须弥山腹。王之象马屎尿下落。污仙人身。诸仙相问。何缘有此。
 
【白话】
 
他心中又想着要飞升到忉利天上去，当即与手下群臣，凌空而上。当时有五百位仙人居住在须弥山的山腰中，顶生王的坐骑象马遗下屎尿，从空中落下，染污了仙人的身体。众仙人相互询问，为什么会发生这种事。
 
【古文】
 
中有智者。告众人言。吾闻顶生王。欲上三十三天。必是象马失此不净。仙人忿恨。便结神咒。令顶生王及其人众。悉住不转。王复知之。

即立誓愿。若我有福。斯诸仙人。悉皆当来承供所为。
 
【白话】
 
其中有位聪慧的仙人告诉众人：“我听说顶生王想上三十三天去，肯定是他们乘坐的象马落下这些不净物。”仙人心中忿恨，便聚合念诵神咒，使得顶生王及其部众，都停留在途中不能动弹。顶生王知道了是五百仙人所为后，于是当下立誓愿：‘如果我有福德，这些仙人皆应前来，对我承侍供养。’
 
【古文】
 
王德弘博。能有感致五百仙人。尽到王边。扶轮御马。共至天上。未至之顷。遥睹天城。名曰快见。其色皦白。高显殊特。此快见城。有千二百门。诸天惶怖。悉闭诸门。著三重铁关。
 
【白话】
 
由于顶生王福德弘大广博，使得五百位仙人都来到他身边，扶持金轮，驾御象马，一起到三十三天。将到之时，顶生王远远看见名叫快见的天城，色彩光亮洁白，高大雄伟奇特无比，快见城总共有一千二百扇

大门。众天人感到十分恐惧，忙把各扇门都紧紧闭上，并安上三道铁栓。
 
【古文】
 
顶生兵众。直趣不疑。王即取贝吹之。张弓扣弹。千二百门。一时皆开。帝释寻出。与共相见。因请入宫。与共分坐。天帝人王。貌类一种。其初见者。不能分别。唯以眼眴 迟疾。知其异耳。王于天上。受五欲乐。尽三十六帝。
 
【白话】
 
顶生王手下的兵马毫不迟疑，直趋而入。顶生王取出螺号吹了起来，拉弓扣弹，一千二百扇大门，顿时打开。帝释赶紧迎出，与顶生王相见，并把顶生王请入宫里，与他分座而坐。帝释天和人王顶生外貌上相似得简直如同一人，刚刚见到的人根本分不开，只有以两人眼睛转动的快慢才能知道他们的不同，顶生王就在忉利天上享受着五欲妙乐，历经了三十六代帝释。
 
【古文】
 
末后帝释。是大迦叶。时阿修罗王。与军上天。与帝释斗。帝释不如。退军入城。顶生复出。吹贝扣弓。阿修罗王。即时崩坠。顶生自念。我力如是。无有等者。今与帝释。共坐何为。不如害之。独霸为快。恶心已生。寻即堕落。当本殿前。委顿欲死。诸人来问。若后世人。问顶生王云何命终。何以报之。王对之曰。若有此问。便可答之。顶生王者。

由贪而死。
 
【白话】
 
最后一位帝释是大迦叶。当时阿修罗王兴兵攻打三十三天，与帝释相斗，帝释敌不过阿修罗王，只得撤兵退入城中。于是顶生王出马，吹起螺号，张弓扣弦，阿修罗王即刻崩溃滚落。顶生王心中暗想：我有这么大的力量，根本没有能与我匹敌者，现在为什么还要与帝释平起平坐呢？不如灭掉帝释，独霸天宫为好。这个恶念刚刚生起，立即就堕落下去，摔在自己宫殿前，衰弱得奄奄一息。人们前来问他：‘假如后人问起顶生王是怎么死去的，如何回答他们呢？’顶生王回答：‘如果有人这样问，便可以回答他：顶生王是由于贪婪而丧生的。’
 
【古文】
 
统领四域。四十亿岁。七日雨宝。及在二天。而无厌足。故致坠落。是故比丘。夫利养者。实为大患。当思远离深求道真。阿难白佛。此顶生王。宿植何福。而获如此无量大报。
 
【白话】
 
顶生王统率四大部洲四十亿年，在他宫里下了七天七夜的珍宝雨，并在二个天宫里享乐，却还不知满足，所以招致堕落。因此比丘们，利养实在是大祸患。应当思维远离利养，深入追求道法真谛。”阿难对佛

说：“顶生王前世种下什么福德，以至获得如此巨大无比的果报呢？”
 
【古文】
 
佛告之曰。乃往过去。不可计劫。时世有佛。号曰弗沙。与其徒众。游化世间。时婆罗门子。适欲娶妇。手把大豆。当用散妇。是其曩 世。俗之家礼。于道值佛。心意欢喜。即持此豆。奉散于佛。四粒入钵。一粒住顶。由此因缘。受无极福。四粒入钵。王四天下。一粒在顶。受乐二天。
 
【白话】
 
佛陀告诉他说：“在过去不可数无量劫以前，有佛出世名叫弗沙，与徒众一起在世间游行教化。当时一个婆罗门的儿子正要娶妻子，手里拿着一把大豆，准备抛撒在新妇身上，这是以前民间的一种风俗礼仪。婆罗门子在路上正巧遇上佛，心中满怀欢喜，当即把大豆撒向佛陀作供养。有四粒落入佛的钵中，一粒留在佛陀的头顶。由于这样的因缘，所以他能得到无量福报。四粒落入钵中，因此能够统治四天下；一粒在头顶，所以能够在二天享受快乐。”
 
【古文】
 
尔时诸弟子。闻佛所说。有得初果二果三果及阿罗汉者。不可称数。

受持佛语。欢喜奉行。
 
【白话】
 
当时众位弟子，闻佛所说，有的证得初果二果三果及阿罗汉果，不可计数，受持佛语，欢喜奉行。
 

## 苏曼女十子缘品第四十六
 

 
【古文】
 
如是我闻。一时佛在舍卫国祇树给孤独园。尔时须达长者。末下小女。字曰苏曼。面首端正。容貌最妙。其父怜爱。特于诸子。若游行时。

每将共去。于是长者。将至佛所。
 
【白话】
 
如是我闻，一时，佛住在舍卫国祇树给孤独园。当时须达长者最小的女儿，名叫苏曼，面貌端正，容貌绝妙。须达长者对她特别怜爱，不同于其他孩子。如果出去游观时，总是将她带着一起去。一次长者带着苏曼女前去佛的精舍。
 
【古文】
 
其女见佛。情倍欣踊。愿得好香。涂佛住室。斯女手中。有宾婆落。佛从索之。奉教便与。佛寻于上。书香种稷。还以与之。女共其父。还归城里。便行推买种种妙香。如佛所须。持诣祇洹。躬自捣磨。日日如是。
 
【白话】
 
苏曼女看到佛后，心情异常欣悦，心中便祈愿能得到妙香涂敷佛陀的住室。苏曼女的手中拿着一个宾婆落果，佛向她要，她奉教递给佛。佛随即在宾婆果上写上各种香的名称，交还给苏曼女。苏曼女与她父亲一起返回城里，便四处购买各种妙香。按照佛所需要的置办，然后拿到祇洹精舍，亲自动手捣磨，天天都是这样。
 
【古文】
 
时特叉利国王。遣其一儿。使到舍卫。初适他土。广行观看。渐渐展转。复至精舍。见苏曼女在中磨香。爱其姿容。欲得为妻。即往入城。

启波斯匿王。云有此女。可适我意。愿王见赐。勿违我志。
 
【白话】
 
当时特叉利国王派遣他的一个儿子出使到舍卫国，国王的儿子刚到异国，到处观赏他国风情，慢慢游赏，有一天走到祇洹精舍。看到苏曼女在精舍中捣磨香料，便爱上了她的姿色美容，想娶她为妻。他马上回到城中，告诉波斯匿王说：“有这样一位女子，非常合我的心意，希望大王能将她赐予我，不要拒绝我。”
 
【古文】
 
王问之曰。是谁家女。答言。是须达女。王言。卿自从索。吾不能知。复重启王。王若相听。当自求之。王言可尔。彼国王儿。发遣子弟。

车乘众物。先归本国。唯留一象及己在后。
 
【白话】
 
大王便问道：“她是谁家的女儿？”回答道：“是须达长者家的女儿。”于是大王说：“你自己去求吧，我不能管这件事。”王子再次启请国王：“大王如果能开许，我就自己去求取她。”大王说：“可以！” 于是那个王子命令手下，用车马装着物品先行回国，只把一头大象和自己留在后面。
 
【古文】
 
往至祇洹。搏苏曼女。累骑而去。须达闻之。遣人追逐。象走驶速。不能及逮。即达本土。便用为妇。后遂怀妊。生卵十枚。卵后开敷。有十男儿。形貌姝好。与人有异。
 
【白话】
 
他前往祇洹精舍，抢得苏曼女，捆绑在象上飞驰而去。须达长者听到消息后，赶忙派遣手下去追赶，然而大象跑得非常迅速，无法追到。王子回到本国，就娶了苏曼女为妻。后来苏曼女怀有身孕，产下十枚卵，卵后来破裂，生出十个男孩，形体相貌奇妙，与一般人大不相同。
 
年遂长大。勇健非凡。然喜畋猎。伤害物命。其母矜愍。教使莫尔。

诸子白母。射猎之事。最为快乐。母今相遮。将为见憎。
 
【白话】
 
十个孩子渐渐地长大，非常勇猛健壮非凡，然而喜爱打猎，伤害动物性命。他们的母亲苏曼女心怀怜悯，教导他们不要杀生。儿子们对母亲说：“打猎最让我们开心快活，母亲现在遮止我们，是不是讨厌我们呢？”
 
【古文】
 
母复告言。吾爱汝等。是以相制。若当憎汝。终无此言。所以者何。夫杀生之罪。当入地狱。受诸苦恼。数千万岁。常为鹿头羊头兔头诸禽兽头阿傍 狱卒之所猎射。无央数岁。虽思解脱。其何由乎。
 
【白话】
 
苏曼女对他们说：“我是因为爱你们，所以才要阻止你们。如果我讨厌你们，就不会说这样的话，为什么呢？因为以杀生的罪业，来世将堕入地狱，在几千万年中受各种痛苦，一直被长着鹿头、羊头、兔头等各种各样禽兽头的阎罗狱卒用箭射杀，经过数不尽的年月。那时即使想要解脱，又有什么办法呢？”
 
【古文】
 
诸子白母。如母所说。为自出心。从他边闻。母复告言。吾昔从佛。

闻如此事。儿复问母。佛者何人。幸愿具宣。
 
【白话】
 
孩子们对母亲说：“母亲所说的这些话，是自己的心里想的，还是从他人那里听说的呢？”苏曼女告诉他们：“我以前在佛身边，听到这样的道理。”孩子们又问母亲：“佛是什么人？希望母亲能详细地给我们说说！” 【古文】
 
母告诸子。卿不闻乎。迦维罗卫净饭王子。形相炳著。应为圣王。厌老病死。出家学道。愿行成就。得无上果。巨身丈六。相好无比。三明六通。遐鉴无外。前知无穷。却知无极。观省三世。如掌中珠。
 
【白话】
 
苏曼女对孩子们说：“你们难道没有听说过吗？迦毗罗卫国净饭王的太子形相神采奕奕，本应成为转轮圣王。但他厌倦生老病死之苦，于是出家学道，愿行圆满后，获得了至高无上的佛果。身高丈六，相好无比，具足三明六通，对万事万物明鉴了达，了达过去法无穷。了知未来法无极，遍观了知三世一切法，犹如观察手掌中的宝珠一样清晰。”
 
【古文】
 
诸子闻之。心内欣然。因更问母。佛今近远。为可见不。母便答言。今在舍卫。诸子启母。求往觐佛。母即听之。诸子同时。共诣舍卫。其祖须达。见之情悦。倍加爱念。将至祇洹。奉觐如来。
 
【白话】
 
孩子们听到这里，心里很是欣喜，于是又问母亲：“佛现在离我们远不远？能否见到呢？”苏曼女就告诉他们：“佛陀如今正在舍卫国。” 孩子们便恳求母亲让他们前去拜见佛陀，母亲便同意了。孩子们立即启程，一起到达舍卫国，祖父须达长者见到他们后心情欢悦，倍加喜爱，带着他们去祇洹精舍拜见如来。
 
【古文】
 
诸子见佛。姿好形貌。踰前所闻。数千万倍。五情 欣喜。不能自胜。佛因随缘。为说妙法。十人俱时。得法眼净。便复白佛。求索出家。

佛问之曰。汝父母听不。答言未咨。佛言。父母未听。不得染化。
 
【白话】
 
孩子们看到世尊庄严的相好，远远超出以前听说的数千万倍，身心欣悦，喜不自禁。佛便随顺根基而演说妙法。十个人同时证得法眼净，于是又对佛请求，希望出家修道。佛问他们：“你们的父母同意吗？” 回答说：“还未曾与父母商议。”佛说：“既然父母还没有同意，就不能出家。”
 
【古文】
 
须达复言。斯是我孙。我得自在。我今放之。于理亦可。佛便允然。听使为道。须发自落。法衣在身。便成沙门。精勤大业。尽得罗汉。斯十比丘。甚相钦敬。行则俱进。住在同处。国中人民。莫不宗戴。
 
【白话】
 
须达长者回复说：“他们是我的外孙，我有权力，现在我准许他们出家，理上也说得通。”佛就答应他们出家学道，当时他们须发自然落下，法衣披身，便成为沙门。他们精勤道业，都证得罗汉果位，这十位

比丘相互间十分要好，行则同行，一起居住，舍卫国的百姓们无不敬戴。
 
【古文】
 
阿难白佛。此十比丘。有何福庆。生在贵家。容貌奇特。遭值世尊。尽于苦际。佛告阿难。乃往过去九十一劫。有毗婆尸佛。出现于世。教化毕讫。而般涅槃。分布舍利。起无量塔。时有一塔。朽故崩坏。有一老母。而修治之。有年少十人。偶见老母曰。何所施为。老母语言。斯是尊塔。功德弥弘。是以修补。欲望善果。
 
【白话】
 
阿难问佛：“这十位比丘有什么样的福德？能投生在尊贵的家庭，容貌奇特，又遇到世尊，灭尽了三界之苦。”佛告诉阿难：“在九十一劫以前，有毗婆尸佛出现在世间，教化事业圆满后，就趣入了涅槃，佛的舍利分布到各地，建起无数的佛塔供奉。当时有一座塔因年久而衰朽崩坏，有一位老妇人进行修补。十个少年结伴同行时看见，询问老妇人道：‘你在做什么呢？’老妇人回答说：‘这是座尊贵的佛塔，功德广大，所以进行修补，希望能得善果。’
 
【古文】
 
年少欢喜。助共兴功。所作已竟。誓为母子。其十年少。愿共同生。

从是已来。九十一劫。天上人中。恒为俱生。受福快乐。
 
【白话】
 
少年们心中十分欢喜，就帮着老妇人一起来修补。修好后，这妇人与十位少年发愿以后作母子，十位少年发愿同生一处。从那时以来九十一劫中，无论转生天上人间，十位少年总是同时出生，享受福果，快乐度日。
 
【古文】
 
常有三事。胜于余人。一者形体端正。二者众所敬爱。三者恒得长寿。经尔许时。不堕三涂。今遇我世。沐浴清化。诸尘垢尽。咸逮应真。

欲知尔时老母者。今苏曼女是。尔时十年少者。今十罗汉是。
 
【白话】
 
他们常在三个方面上胜过别人，一是形体端正；二是为大众敬重爱戴；三是一直长寿。经过如此长的时间，没有堕落过三恶趣。现在遇到我出世，沐浴清净的教化，尽除了各种烦恼尘垢，都证得阿罗汉果。要知道当时的老妇人，就是现在的苏曼女；当时的十位少年，就是现在的十位罗汉。”
 
【古文】
 
佛说此时。其在大会。有得须陀洹斯陀含阿那含阿罗汉者。发大乘意逮不退者。信受佛语。欢喜奉行。
 
【白话】
 
佛说此法时，所有与会大众，有证得须陀洹、斯陀含、阿那含、阿罗汉的，有发大乘心证得不退转位的，信受佛语，欢喜奉行。
 

 

 

  

  
## 优波毱 提缘品第四十七
 

 
【古文】
 
如是我闻。一时佛在舍卫国祇树给孤独园。尔时此国有一梵志。字阿巴毱提。聪明广学。探古达今。往至佛所。求作沙门。因复启曰。若我出家。智慧辩才。与舍利弗等者。情则甘乐。若当不如便自归家。
 
【白话】
 
如是我闻，一时，佛住在舍卫国祇树给孤独园。当时舍卫国里有一位梵志，名叫阿巴毱提，非常聪明、广学多闻，博古通今。他前往佛那里，请求出家作沙门，又对佛祈请道：“假如我出家修行，智慧、辩才能与舍利弗相等，我就心甘情愿出家修行，如果不如舍利弗，我就回家去。”
 
【古文】
 
佛寻答曰。卿不如也。时彼梵志。止不学道。还归其舍。世尊于后。告众会言。我灭度已。一百岁中。此婆罗门。而当染化。逮成六通。智慧高远。教化众生。其数如尘。
 
【白话】
 
佛随即回答道：“你比不上他。”于是那位梵志便打消了出家修道的念头，回到自己家中。世尊在他走后对在场的众弟子说：“在我灭度后一百年中，这位婆罗门会被度化出家修道，证得六种神通，智慧高远，他教化的众生如微尘一样不可计数。”
 
【古文】
 
佛涅槃时。告阿难言。我灭度后。一切经藏。悉付嘱汝。汝当受持广使流布。世尊既灭。阿难持法。阿难后时。复欲舍身。告弟子耶贳 羁言。我去世后。所有典要。汝当护持。因复告曰。波罗奈国。当有居士字曰毱提。此人有子。名优波毱提。卿好求索。度用为道。卿若寿终。

以法付之。
 
【白话】
 
当佛将要涅槃时，告诉阿难说：“我灭度以后，所有的经藏全部托付你，你应当好好受持，使佛法广为流传弘扬。”世尊涅槃后，就由阿难主持佛法。阿难后来也想舍身涅槃，于是就告诉弟子耶贳羁说：“等我去世以后，所有的经典法要都由你来护持。”因此又告诉他：“波罗柰国有一位居士，名叫毱提，这个居士有个儿子，叫做优波毱提。你要好好地寻找，度化他修道，日后如果你过世，可以把佛法托付给他。”
 
【古文】
 
阿难灭已。此耶贳羁。奉持佛法。游化世间。所度甚多。复至波罗奈。往造居士。与共相识。数数往来。其彼居士。生一男儿。字阿巴毱提。年在幼稚。于时耶贳羁。往从索之。欲使为道。其父答曰。始有一子。当绍门户。不可尔也。若后更生。便用相给。
 
【白话】
 
阿难灭度后，弟子耶贳羁主持着佛法，到处游行和教化世人，度化了许多人。后来到了波罗奈国，前去毱提家造访，与这位居士彼此相识，经常往来。那时居士生了一个男孩，名叫阿巴毱提，年纪还很小。耶贳羁到他家去请求毱提将这个孩子给他作弟子，想让他学道。他父亲回答说：“我刚有一个儿子，得靠他继承家业，不能让出家。如果以后再生一个儿子，那时再给您做弟子。”
 
【古文】
 
后复生男。子字难陀毱提。耶贳羁复往从索。其父报言。大子营外。次子营内。于其家居。乃可丰隆。情中恋惜。未能相许。若后更有。信当奉惠。
 
【白话】
 
后来又生了一个男孩，名叫难陀毱提。耶贳羁又前往毱提家索要这孩子。他父亲回复说：“大儿子经营外面的事，二儿子管理家里的事，只有这样操持家业，才能使家庭兴旺。感情上实在舍不下两个儿子，不能给您。如果以后再有一个儿子，我保证将他交给您。”
 
【古文】
 
此耶贳羁。是阿罗汉。三明 具足。能知人根。观此二儿。与道无缘。亦自息意。不殷勤求。时彼居士复更生男。颜貌端妙。形相殊特。

时耶贳羁。复往从索。
 
【白话】
 
耶贳羁已证得阿罗汉，三明皆已具足，能够了知人的根性，他观察这两个男孩与修道没有什么缘分，也就停下了这个想法，不再急切的请求。后来居士又生了一个男孩，容貌端正美妙，形相与众不同。耶贳羁又前往居士家讨要。
 
【古文】
 
其父报曰。儿今犹小。未能奉事。又复家贫。无以饷送。且欲停之。须大当与。年渐长大。高才器盛。父付财物。居肆贩卖。时耶贳羁。往到其边。而为说法。教使系念。以白黑石子。用当筹算。善念下白。恶念下黑。
 
【白话】
 
居士回复他说：“孩子现在还小，不懂得侍奉，而且家里又贫困，还没有什么财物可以奉送。您暂且等等，待他长大了就交给您。”优波毱提渐渐长大，才能非常突出。他父亲交给他一些财物，让他到集市里贩卖。于是耶贳羁就到他那里，为他宣说法义，教他控制意念，用黑白石子来记数，产生善念放下白石子，有邪念时放黑石子。
 
【古文】
 
优波毱提。奉受其教。善恶之念。輙 投石子。初黑偏多。白者尠少。渐渐修习。白黑正等。系念不止。更无黑石。纯有白者。善念已盛。

逮得初果。
 
【白话】
 
优波毱提接受了耶贳羁的教导，有了善恶的念头，就用投掷石子来计数。一开始，黑石子偏多，白石子很少。渐渐地通过修习，黑白石子数量相当。不断地调整和控制心念，再也没有黑石子，全部是白石子了，善念已经深厚，以至证得了初果。
 
【古文】
 
时彼城中。有淫女人。遣婢持钱。往从买华。优波毱提。心性质直。饶与其华。不令有恨。婢赍华归。淫女甚怪。问其婢言。前日买华。用钱一种。往何以少。今何以多。将无前时相欺减乎。婢答之言。今日华主。慈仁守礼。平等相与。所以饶获。又复其人。形体殊妙。大家若见。

没不有恨。淫女闻之。遣信请唤。
 
【白话】
 
当时城里有个淫荡女人，让婢女拿钱到集市上买花。优波毱提心地质朴正直，多给了她一些花，不让她心有不满。婢女捧着花回家，淫女见后觉得奇怪，便询问婢女：“前些天买花，用的钱是一样多，以前为什么花少，今天为什么这么多？是不是你以前欺骗我少付了钱吗？”婢女回话说：“今天卖花的店家，仁慈守礼，平等地卖给我花，所以比平常多得一些花。而且那人长得英俊，非同一般，如果你见到他后，便不会有什么遗憾了。”淫荡女人听婢女这样说，便派人请优波毱提到她家来。
 
【古文】
 
优波毱提。自抑不往。又复延召。终不从命。于时淫女。与王家儿。而共交通。贪其衣服。众宝所成。利兴义衰。杀而藏之。王家搜觅。于其舍得。寻取淫女。斩截手足。劓 其耳鼻。悬于高标。竖置家 间。
 
【白话】
 
优波毱提克制自己没有去，那女人反复派人请他，优波毱提还是没有听从。后来那女人和王室的子弟私底下有了勾搭，那女子贪图他各种宝物做成的衣服，贪利忘义，就把王子杀害隐藏起来。王室家四处搜察，在她家里被找到，随即抓住那个女人，斩断她的手脚，割掉耳朵鼻子，把她悬挂在高高的柱子上，竖立她的家中。
 
【古文】
 
虽荷此苦。然未命终。优波毱提。往到其所。淫女谓言。往者端正。不肯相见。今日形残。何所看乎。寻即对曰。吾不爱色。而来至此。用相怜故。来到此耳。因为宣说四非常法。是身不净苦空无我。一一谛察。有何可恃。愚惑之徒。妄生染想。淫女闻法。逮法眼净。优波毱提。成阿那含。
 
【白话】
 
那女子虽然身受如此酷刑，但还没有死去。优波毱提前往她那里，那女人对他说：“以前我容貌端正的时候，你不肯来相见，现在我已经成了残废，有什么可看的呢？”优波毱提当即对她说：“我并非因为贪爱美色而来，而是因为怜悯你才来到这里。”因此优波毱提就为她宣说四种无常法：此身不净、苦、空、无我。逐一地进行审视观察，有什么可以依赖的呢？而愚痴的人却由此妄生种种贪着。女人听完法后，得到法眼净，优波毱提则获得阿那含果。
 
【古文】
 
时耶贳羁。复从居士。索此少年。用作沙弥。奉教持与。将至精舍。授其十戒。年满二十。便授具足。四羯磨 竟。得阿罗汉道。三明六通。

皆悉满具。言辞巧妙。所演无穷。便集众人。欲为说法。
 
【白话】
 
后来耶贳羁再次到居士家中，向他索要优波毱提，做自己的沙弥，居士奉教把优波毱提送给耶贳羁，于是带他到自己的精舍，为他传授沙弥十戒，年满二十岁后，就为他授比丘戒，在白四羯磨结束后，获得阿罗汉果，完全具足三明六通，言辞巧妙，能开演无穷法义。便聚集大众，想为他们演说佛法。
 
【古文】
 
时魔波旬。于会处所。而雨金钱。众人竞拾。竟不闻法。于第二日。复集大众。魔雨花鬚 。以乱众心。于第三日。复集大众。魔王便化作一大象。绀琉璃色。口有六牙。其一牙上。有七浴池。其浴池中。有七莲花。一莲花上。有七玉女。斯诸玉女。皆作妓乐。
 
【白话】
 
当时魔王波旬在大众聚会的地方，如雨般降下金钱，众人都抢着捡钱，竟然不再听闻佛法了。到第二天，优波毱提又集合大众宣讲法义，波旬又降下种种花蕊，来扰乱众人的心。第三天，优波毱提再次召集众人，魔王波旬便变化为一头大象，全身呈蓝琉璃色，口中有六颗牙，每颗牙上有七个浴池，浴池中有七朵莲花，每朵莲花上有七个美女，这些美女都在莲花上唱歌跳舞。
 
【古文】
 
其象优游徐步会侧。众人顾目。情不存法。于第四日。复集大众。

魔王复化作一女人。端正美妙。侍立尊后。众人注目。忽忘法事。
 
【白话】
 
这头大象就在大众旁优哉游哉地漫步，人们忍不住侧头观看，注意力不在听法上。到第四天优波毱提还是召集大家说法，魔王又变化成一个端正美妙的女子，站立在尊者身后，众人专注在她的美色上，却忘了听闻佛法。
 
【古文】
 
于时尊者。寻化其女。令作白骨。众人见已乃专听法。得道者众。尊者本来。有一狗子。日日于耳。窃为说法。其狗命终。生第六天 与魔波旬。共坐一床。
 
【白话】
 
于是尊者立即把那女子变化成白骨，众人见此情形，才专心听尊者说法，证果的人很多。尊者原本有一只狗，天天在它耳边，悄悄地为它

说法，这只狗命终后，投生在第六天，同魔王波旬共坐在一个座位上。
 
【古文】
 
魔王思惟。此天大德。乃与我等。为从何没。而来生此。寻观察之。知从狗身。彼沙门者。相辱乃尔。遥伺尊者入禅定时。持一宝冠著其头

上。既从定起。觉顶有冠。寻便思察。知魔所为。即以神力感魔使来。
 
【白话】
 
魔王心里想：“这位天尊大德，竟然与我等同，不知他前世从哪里死亡，而转生在这里？”当即观察他的来历，发现是从狗身转变而来。 “这个沙门，竟然这般凌辱我！”魔王远远地窥伺尊者，待尊者入禅定后，就拿着一个宝冠，戴在尊者的头上。尊者出定后，感到头上有冠，当即就作观察，知道是波旬所为，就用神力召感魔王前来。
 
【古文】
 
化其狗尸。令似髴饰 。而告魔言。汝遗我冠。深识来意。今以髴饰。用相酬赠。魔王受已。便还天上。而见所著。乃是死狗。心中厌恶。

而欲去之。尽其神力。不能令却。
 
【白话】
 
尊者把狗的尸体变化成一个装饰品，对魔王说：“你送给我一顶宝冠，我很感谢你馈赠的好意，如今我把这个首饰送给你，以表酬谢。” 魔王接受后，便返回天上，却发现自己戴着的竟然是条死狗，心中不禁十分厌恶，想要把它褪下来，他用尽了神力，还是不能除去它。
 
【古文】
 
复诣帝释。求除不净。帝释报言。其作此者。斯人能舍。非是吾力之所任施。魔王复去。广问诸天乃至梵天。向之嘉言。愿除兹秽。
 
【白话】
 
于是他拜见帝释天主，恳求帮他除去这不清净的东西。帝释告诉魔王：“只有给你戴上的人才能把它拿下来，不是我的能力所能帮你除去。” 于是魔王又到处去请求各位天王直到梵天王，对他们说尽好话，希望能替他除掉这一秽物。
 
【古文】
 
各答如初。非力所办。事不获已。来诣尊者。而谓言曰。佛实大德。慈心无边。诸声闻辈。诚为凶忌。何以验之。我乃昔日。将诸魔兵凡十八种 。攻围菩萨。欲败其道。犹怀慈悲。不以为怨。我今小触。相困乃尔。
 
【白话】
 
他们的回答也和帝释一样，不是他们的能力所能办到。实在没办法，魔王只好来见尊者，对他说：“佛真是大德之士，慈悲心广阔无边，而声闻人实在是凶狠可畏。以何为证呢？我从前率领着十八亿魔兵，围攻菩萨，想要破坏他的修道，但他依然心怀慈悲，不怨恨我。如今我只是稍稍冒犯了你，就被折磨成这样子！”
 
【古文】
 
尊者答言。理实如是。佛之于我。百千万倍。不可为喻。如须弥山比彼芥子 。如大海水方于牛迹。如师子王喻于野干。大小之形。实不相及。尊者语魔。吾生末世。不见如来。闻汝神力能化作佛。试为一现。

我欲观之。
 
【白话】
 
尊者回答：“确实是这样的，佛相比于我，实在要胜过百千万倍，不可为喻，就像须弥山与芥子相比，像大海之水与牛脚印之水相比，像狮子王与狐狸相比，大小的差别实在不可企及！”尊者对魔王说：“我生在后世，没有见过如来，听说你有神力能变成佛的形象，不妨为我变化一下，我很想瞻仰。”
 
【古文】
 
魔王答言。我今化现。慎莫为礼。对曰不礼。是时魔王。化身作佛。躯体丈六。紫磨金色。三十二相。八十种好。光明赫弈。喻倍日月。尊者欣悦。便前稽首。魔还复形。语尊者言。向云不礼。今作礼何。
 
【白话】
 
魔王答复说：“我现在就变现佛身，你千万不要行礼！”尊者回答说：“不行礼。”于是魔王就变作佛身，身体高达一丈六，紫磨金色，具备三十二相和八十种好，光明晃耀，胜过日月的光辉。尊者心中满怀欣喜，便上前去稽首行礼。魔王赶忙恢复原形，对尊者说：“刚才说好不行礼，为什么现在又顶礼呢？”
 
【古文】
 
尊者答言。我自礼佛。不礼于汝。魔复谢曰。唯愿矜愍。却此死狗。尊者告曰。汝起慈心。拥护群生。则此死狗。变成宝饰。若怀恶意。则作狗尸。魔以畏故。恒发善想。是时尊者。成道已后。所化众生。得四果者。一人一筹。筹长四寸。如此之筹。满于一房。房高六丈。纵广亦尔。
 
【白话】
 
尊者回答：“我只是向佛行礼，又不是向你行礼。”魔王重新对尊者赔礼道：“恳请您怜悯我，把这条死狗除去！”尊者告诉他：“你只要生起慈心，不起恶念，护持众生，这死狗就会变成宝饰。如果心怀着恶意，则会变成狗尸。”魔王波旬因为害怕的缘故，就一直发善心。尊者成道以后，经他度化而获得四果的人，每人用一根筹计算，每根筹四寸长。这样的筹积累起来，能堆满一间长、宽、高均达六丈的房子。
 
【古文】
 
于是众人白尊者言。尊者福德。实为弘博。化度群萌。不可称数。尊者告曰。吾为畜生时。亦化众生。使得圣果。何况今日。众会白言。

不审先世。所度云何。
 
【白话】
 
于是众人对尊者说：“尊者的福德实在是博大，度化的众生实在难以计量！”尊者告诉他们：“我还是畜生的时候也度化众生，使他们得到圣果，何况今日！”与会大众于是问道：“不知尊者前世是如何度化众生呢？” 【古文】
 
尊者告曰。乃往过去。波罗奈国。有一仙山。五百辟支佛。止住其中。时有猕猴。日来供养。奉觐仪容。诸辟支佛。后尽徙去。复有五百梵志。续在中止。诸梵志等。或事日月。或复事火。事日月者。翘脚向之。其事火者。朝夕燃之。
 
【白话】
 
尊者便告诉他们：“在很久以前，波罗奈国有一座仙山，有五百位辟支佛居住在山中。当时有一只猕猴每天都来供养，并拜见他们的仪容姿态。后来这些辟支佛们都涅槃了，又有五百名梵志接着在这里居住修行。这些梵志们有的供奉日月，有的供奉火神。供奉日月的人，翘着脚向着日月，供奉火的人，不论早晚一直燃着火。
 
【古文】
 
时彼猕猴。见其翘脚。便取挽下。见其燃火。便取灭之。猕猴于时。端坐思惟。诸梵志见。自相谓言。此猕猴者。将为我曹示兹威仪。寻各整身。谛察真理。心意开解。尽得辟支佛道。彼猕猴者。我身是也。
 
【白话】
 
而那个猕猴见到翘着脚的，便把他的脚拉下，见到他们燃火，便把火灭掉，接着猕猴就端身正坐而观修。各位梵志看到它这样，互相交头接耳说着：‘这个猕猴，应是在为我们示现修行威仪啊！’于是立即各自调整身姿，谛观诸法真理，渐渐地心开意解，都获得了辟支佛道。当时那只猕猴，就是现在的我！。”
 
【古文】
 
众会复白以何因缘。受猕猴身。尊者告曰。乃往过去九十一劫。有毗婆尸佛出现于世。有诸比丘在波罗奈仙山中住。时有应真。登上山巅。放脚轻疾。有一年少道人。而作是言。彼行飘速。正似猕猴。由此因缘。

五百世中。常作猕猴。以是之故。凡有四辈。应自护口。勿妄出言。
 
【白话】
 
与会众人又问：“不知因为什么因缘受猕猴身？”尊者告诉他们： “过去九十一劫以前，有毗婆尸佛出现在世上。一群比丘在波罗奈国的一座仙山中居住，当时有位罗汉比丘登上山顶，脚下轻快，跑得非常迅疾。有一位年轻的修道人见此情景，忍不住脱口而出：‘此人跑起来轻飘迅速，真像只猕猴。’由于这个因缘，他在五百世中一直作猕猴。因此，所有的四众弟子，都应守护自己的口舌，不可随意胡言。”
 
【古文】
 
尊者优波毱提。说此法时。一切大会。有得须陀洹斯陀含阿那含阿罗汉者。种缘觉善根者。发大乘心逮不退者。不可称计。信受其教。欢喜奉行。
 
【白话】
 
尊者优波毱提宣说这些法时，一切与会大众，有的得到须陀洹果、斯陀含果、阿那含果、阿罗汉果，有种缘觉善根的，有的发了大乘心得到不退转位，不可称计。信受其教，欢喜奉行。
 

 

  

  

 
## 五百雁闻佛法生天缘品第四十八
 

 
【古文】
 
如是我闻。一时佛在波罗奈国。尔时世尊。于林泽中。为天人四辈之类。演说妙法。时虚空中。有五百群雁。闻佛音声。深心爱乐。盘桓回翔。寻欲来下至世尊所。时有猎师。张施罗网。五百群雁。堕彼网中。

为猎师所杀。
 
【白话】
 
如是我闻，一时，佛住在波罗奈国。当时世尊在旷野中，为天人等四众弟子，演说微妙法义。当时在天空中，有五百只大雁，听到佛的梵音，心里很欢喜，在空中盘旋飞翔，立即想降落在世尊那里。刚好有猎人张开罗网狩猎，五百只雁落入罗网中，被猎人所杀。
 
【古文】
 
生忉利天。父母膝上。忽然生长。如八岁儿。身体端严。颜貌无比。光相明净。喻若金山。便自念言。我以何因。生此天中。天人心聪神解。

即识宿命。缘爱法声。果报生天。当报其恩。
 
【白话】
 
死后都转生在忉利天，在父母的膝上，忽然出生，犹如八岁的儿童，身体端正庄严，相貌奇特无比，身光明净，如同金山一般。心中思量：

“我因什么样的因缘而投生在忉利天中呢？”天人们心智聪颖具有神通，立刻了知自己的前世因缘，因为欢喜听法，所以感得生天的果报，应当报答佛陀的恩德。
 
【古文】
 
即共同时。持天华香。下阎浮提波罗奈国。至世尊所。天光明曜。犹宝树林。一时曲躬。礼世尊足。合掌白言。我蒙世尊说法音声。生在妙处。愿重矜愍。开示道要。尔时世尊。便为演说四谛妙法。天人开悟。

得须陀洹果。即还天上。不堕三涂。随缘七生。得尽诸漏。
 
【白话】
 
于是天子们一起手持天上的花、香，降临到阎浮提波罗奈国，来到世尊的住所。天人的身光明亮耀眼，犹如珍宝树林。他们一起躬身，礼拜佛足，合掌启请说：“我们承蒙世尊演说妙法的声音，使我们生在妙处，愿世尊再行悲悯，为我们开示法要。”于是世尊便为他们演说四谛妙法，天人顿时心开意解，得到须陀洹果，就返回天上，从此不再堕落三恶道，随缘度过七生，便得以断尽一切烦恼。
 
【古文】
 
尔时阿难。白世尊言。昨夜有天光明照曜。礼敬世尊。不知其缘。愿见告示。佛告阿难。善思念之。当为汝说。世尊昨日。在林泽中。为天世人四辈之众。敷演妙法。有五百群雁。爱敬法声。心悦欣庆。即共飞来。欲至我所。堕猎师网中。于时猎师。即取杀之。因此善心。生忉利天。自识宿命。故来报恩。
 
【白话】
 
这时阿难对世尊说：“昨天夜里有天人来礼敬世尊，光明照耀，我不明白其中因缘，盼望世尊能告诉我。”佛告诉阿难：“好好思念，我当为你宣说。昨日我在林泽中，为天人等四众弟子演说妙法。有五百只大雁，喜爱恭敬说法妙音，心中愉悦欢欣，马上一起飞来，想到我那里听闻。不慎堕入猎人布下的罗网里，于是猎人捕杀了它们。依靠欢喜闻法的善心，转生到忉利天。自己了知到前世的因缘，所以前来报恩。”
 
【古文】
 
尔时阿难。闻佛所说。欢喜踊跃。叹未曾有。而作是言。如来出世。实为奇妙。陶演法雨。莫不蒙润。乃至禽鸟。犹闻法声。获福乃尔。岂况于人。信心受持。计其果报。过踰于彼。百千万倍。不可为比。
 
【白话】
 
当时阿难听了佛所说的话，心中欢喜踊跃，感叹此事前所未有，对世尊说道：“如来出现世间，实在奇妙。演说微妙法雨，世间无不蒙受法雨滋润。乃至于禽鸟，仍能通过听闻法音获得如此大的福报，更何况

说人类以信心受持呢？衡量其果报，超越彼福百千万倍，简直无法可比。”
 
【古文】
 
佛告阿难。善哉善哉。如汝所说。如来出世。多所润益。普雨甘露。浸润群生。以是之故。当共一心信敬佛法。尔时阿难。及诸众会。闻佛所说。欢喜奉行。
 
【白话】
 
佛对阿难说：“善哉善哉。正像你说的那样，如来出现于世，为众生作大利益，犹如普降甘露，滋润众生。正是因为这个缘故，你们应当一心信敬佛法。”当时阿难和与会大众，闻佛所说，欢喜奉行。
 

## 坚誓师子缘品第四十九
 

 
【古文】
 
如是我闻。一时佛在王舍城耆阇崛山中。尔时提婆达多。恒怀恶心。向于世尊。欲害如来。自称为佛。教阿阇世。害父为王。新佛新王。治理天下。不亦快乎。
 
【白话】
 
如是我闻，一时，佛住在王舍城耆阇崛山中。那时提婆达多一直对世尊心怀恶意，想谋害如来，自称为佛。他教唆阿阇世杀害自己的父亲自立为王，新佛新王一起治理天下，不是很好吗？
 
【古文】
 
王子信用。便杀其父。自立为王。是时世人。咸怀恶心。于诸比丘。恶不欲见。佛诸比丘。入城乞食。人民忿恚。咸不与语。空钵而出。还到山中。白世尊言。提婆达多。作不善事。使诸四辈。各兴恶心。向于沙门。
 
【白话】
 
阿阇世王子相信采纳了提婆达多的建议，就杀害父王，自立为王。这时世人都心生怨恨，对比丘们感到厌恶而不愿见到。比丘们到城里去乞食时，人们心怀忿恨，都不跟他们说话，比丘们都空着钵出城。返回山中禀告世尊说：“提婆达多做了坏事，使四众弟子们对出家人都生起了恶心。” 【古文】
 
尔时世尊告阿难言。若有众生。起于恶心。向诸沙门。著染衣人。当知是人。则便恶心。向于过去诸佛辟支佛阿罗汉。向于未来诸佛辟支佛阿罗汉。现在诸佛辟支佛阿罗汉。以发恶心向于三世诸贤圣故。便获无量罪业果报。
 
【白话】
 
这时世尊告诉阿难：“如果有人对穿着僧服的出家人生起恶心，应当知道这些人就是对过去诸佛辟支佛阿罗汉，对未来诸佛辟支佛阿罗汉，现在诸佛辟支佛阿罗汉起了恶心。因为对三世的贤圣们发起恶心的缘故，便要遭受无量罪业果报。
 
【古文】
 
所以者何。染色之服。皆是三世贤圣标式。其有众生。剃除须发。著染衣者。当知是人。不久当得解脱一切诸苦。获无漏智。为诸众生。

作大救护。若有众生。能发信心。于出家着染衣人。获福难量。
 
【白话】
 
为什么这样呢！因为染色衣都是三世贤圣的标志。如果有众生剃除了须发，穿上染色衣，应当知道这人不用多久就会脱离一切痛苦，获得无漏智慧，对所有的众生进行广大的救护。如果有众生能够对穿着染色衣的出家人发起信心，将获得无量的福报。”
 
【古文】
 
佛告阿难。我由往昔。于诸出家著染衣人。深生信心。敬戴之故。致得成佛。阿难白佛言。世尊。往昔深心敬染衣人。其事云何。愿乐欲闻。佛告阿难。善听当说。唯然世尊。愿乐欲闻。
 
【白话】
 
佛告诉阿难：“我由于以前对穿着染色衣的出家人生起强烈信心，尊敬顶戴他们，才得以成就佛道。”阿难问佛道：“世尊，您往日深心敬戴穿染衣出家人，是怎么一回事呢？我很想听。”佛告诉阿难：“善听，我当为你宣说。”阿难说道：“是的，世尊，我很想听闻。”
 
【古文】
 
佛告阿难。古昔无量阿僧祇劫。此阎浮提。有大国王。名曰提毗。总领八万四千诸小国王。世无佛法。有辟支佛。在于山间林中。坐禅行道飞腾变化。福度众生。时诸野兽。咸来亲附。
 
【白话】
 
佛告诉阿难：“在无量阿僧祇劫以前，在这阎浮提里，有一个大国王，名叫提毗，总共率领着八万四千个小国王。当时世上没有佛法，有辟支佛在山里的树林中，坐禅修行，能飞腾变化，以福德力度化众生。

那时各种各样的野兽，都跑来亲近、依附。
 
【古文】
 
有一师子。名号茶 迦罗毗（此言坚誓）。躯体金色。光相明显焕然明烈。食果啖草。不害群生。是时猎师。剃头著袈裟。内佩弓箭。行于泽中。见有师子。甚怀欢喜。而心念言。我今大利。得见此兽。可杀取皮。以用上王。足得脱贫。
 
【白话】
 
其中有一只狮子，名叫茶迦罗毗（汉语：坚誓），金色的身体，光彩明亮耀眼。它吃野果和青草，不伤害生灵。那时一个猎人剃去头发穿着袈裟，里面佩带着弓箭，走在林野中。他看见那头狮子，心中非常欢喜，暗暗想道：‘我今天真有福气，能够看到这头野兽。我可以杀了它剥下它的皮，用来进贡给国王，足可以让自己摆脱贫困。’
 
【古文】
 
是时师子。适值睡眠。猎师便以毒箭射之。师子惊觉。即欲驰害。见著袈裟。便自念言。如此之人。在世不久。必得解脱。离诸苦厄。所以者何。此染衣者。过去未来现在三世圣人标相。我若害之。则为恶心趣向三世诸贤圣人。
 
【白话】
 
当时狮子正在睡眠，猎人就用毒箭射杀它。狮子猛然惊觉，当即想奔过去咬死猎人。但它看到猎人穿着袈裟，便暗自思忖：‘这样的人，处在俗世不用多长时间，必然得到解脱，远离种种苦厄，什么原因呢？因为穿着染色衣的人，是过去未来现在三世圣人的标志。我如果害了他，那么就是对三世中的贤圣们发起恶心。’
 
【古文】
 
如是思惟。害意还息。箭毒 病两行。命在不久。便说偈言：耶罗罗 婆奢沙 娑呵。说此语时。天地大动。无云而雨。诸天骇惕。即以天

眼。下观世间。见于猎师杀菩萨师子。于虚空中。雨诸天花。供养其尸。
 
【白话】
 
这样思惟后，害心就平息了。箭毒遍身，狮子性命在世无多，于是口说偈言：‘耶罗罗，婆奢沙，娑呵。’说此偈语时，天地剧烈震动，没有云却下起雨来。众天神叹惜惊惧，立刻用天眼向下察看世间。看见

猎人捕杀了菩萨狮子，便在天空中撒下各种天花，用来供养狮子的尸体。
 
【古文】
 
是时猎师。剥师子皮。持至于家。以奉国王提毗。求索赏募。时王念言。经书有云。若有畜兽身金色相。必是菩萨大士之人。我今云何资赏此人。若与赏者。便为共此杀害无异。
 
【白话】
 
当时猎人剥下狮子皮拿回家，用来奉献给国王提毗，想求取一些奖赏。国王心中想道：‘经书上有记载，如果有畜生野兽的身体是金色，则其一定是菩萨大士。我现在为什么要赏赐这个人呢？如果给他奖赏，便与一起杀死这只狮子没有什么区别了。’
 
【古文】
 
是时猎师。素穷求哀。国王矜愍。与少财物。问猎师言。师子死时。有何瑞应。答言。口说八字。天地普动。无云而雨。天降诸花。尔时国王。闻是语已。悲喜交集。信心益猛。
 
【白话】
 
这时猎人哀求国王可怜他一向贫穷，国王心生怜悯，给了猎人一点点财物。又问那猎人：‘狮子死的时候，有些什么瑞兆？’猎人回答道：

‘狮子说了八个字，即时天地普动，天上无云却下起雨，并且天降种种鲜花。’国王听完这些话，心中悲喜交加，信心更加猛烈。
 
【古文】
 
即召诸臣耆旧智人。令解是义。时诸人众。都不能解。空林泽中。有一仙人。字奢摩。字义（俱闲）。仙人聪明。哲达贯练。使还白王。王即请来。
 
【白话】
 
他当即召请众位大臣和年长有智贤者，让他们解释其中的含义，那些人均无法解释偈言的含义。当时在山野深处住着一位叫奢摩的仙人，娴熟各种文字含义，仙人聪明智慧，贯通熟练世法。使者回来禀告国王，提毗立即派人将仙人请来。
 
【古文】
 
仙人于时。具为大王解说其义。耶罗罗。其义唯剃头著染衣。当于生死疾得解脱。婆奢沙。云剃头著染衣者。皆是贤圣之相。近于涅槃。

娑呵。云剃头著染衣者。当为一切诸天世人所见敬仰。
 
【白话】
 
仙人当即为国王详细地解说偈言的含义：‘耶罗罗’的意思是说：只是剃头身穿染色衣的人，将在生死中很快得到解脱；‘婆奢沙’的意思是说：剃头身穿染色衣的人，都是贤圣的形象，接近涅槃；‘娑呵’ 的意思是说：剃头身穿染色衣的人，应当受到一切天人世人的敬仰。
 
【古文】
 
于时仙人。解是语已。提毗欢喜。即召八万四千小王。悉集一处。作十宝 高车。张师子皮。表示一切。悉共敬戴。烧香散花。而以供养。极尽忠心。后复打金作棺。盛师子皮。以用起塔。尔时人民。缘是善心。

寿终之后。皆得生天。
 
【白话】
 
当仙人解说完这八个字的语言后，国王提毗心生欢喜，他马上下召，令八万四千小王全部聚集一处，命人制作由七宝装饰的高车，张开狮子皮，显示给一切人民；人民都生起敬戴心，他们烧香散花而作供养，表达自己的诚心。国王又打造金棺，装殓狮子皮，造墓安葬，其上起塔。

当时的人民因为这样的善心，死后都得以转生天界。”
 
【古文】
 
佛告阿难及四部众。尔时师子。由发善心向染衣人。十亿万劫。作转轮圣王。给足众生。广植福业。致得成佛。尔时号茶迦毗罗者。岂异人乎。今我身是也。时国王提毗。缘供养师子皮故。十万亿劫。天上人中。尊贵第一。修诸善本。今弥勒菩萨是。时仙人者。今舍利弗是。时猎师者。今提婆达多是。
 
【白话】
 
佛告诉阿难及四众弟子：“那时的狮子，由于对穿染色僧衣的人发了善心，在十亿万劫中作转轮圣王，让众生丰裕充足，广种福业，最后得以成佛。当时的坚誓狮子，不是别人，就是现在的我。当时的国王提毗，因为供养狮子皮的缘故，十万亿劫在天上人中，得享无比的尊贵，修学菩提善根，他就是现在的弥勒菩萨。当时的仙人，就是现在的舍利弗。当时的猎人，便是如今的提婆达多。”
 
【古文】
 
尔时四众。从佛闻说过去因缘。心怀欢喜。深自惋悼悲叹而言。我等愚痴。不识明哲。生起恶心。唯愿如来。怜愍愚痴。听悔前罪。世尊弘慈。因为说法四谛微妙。随其宿缘。皆获诸果。有得须陀洹。斯陀含。阿那含。阿罗汉果者。有发无上正真道意者。是时阿难四部之众。闻佛所说。欢喜奉行。
 
【白话】
 
这时四众弟子从佛听闻过去的因缘后，心中满怀欢喜，大家深深痛惜反省，悲叹地表白道：“我们愚痴，不明事理，心生恶意，希望如来悲悯我们的愚昧无知，接受我们忏悔以前的罪业。”世尊心怀大慈，因此演说四谛微妙之法。众人随各自的宿世因缘，都获得各种圣果，有得须陀洹果、斯陀含果、阿那含果、阿罗汉果的，有发起至高无上的正真

道心的。当时阿难和与会大众，闻佛所说，欢喜奉行。
 

 

 

 
## 汪水中虫缘品第五十
 

 
【古文】
 
如是我闻。一时佛在罗阅祇耆阇崛山中。尔时城边。有一汪水。污泥不净。多诸粪秽。屎尿臭处。国中人民。凡鄙之类。恒以瑕秽。投归其中。有一大虫。其形像蛇。加有四足。于其汪水。东西驰走。或没或出。经历年载。常处其中。受苦无量。
 
【白话】
 
如是我闻，一时，佛住在罗阅祇的耆阇崛山中。当时城边有一水池，充满污泥等不净物，有许多粪秽屎尿，十分肮脏腥臭。国中那些平凡鄙劣的人总是把肮脏物扔在里面。这水池中有一条大虫，它的形状似蛇，还有四只脚，在这汪污水中东奔西走，时隐时现，经历无数岁月，一直处在这池水中，感受着无量的痛苦。
 
【古文】
 
尔时世尊。将诸比丘。前后围绕。至彼坑所。问诸比丘。汝等颇识此虫宿缘所造行不。时诸比丘。咸皆思量。无有能知斯所造行。俱共白佛。皆云不知。
 
【白话】
 
这时世尊带领着众位比丘，前后围绕，来到那个水池边。世尊问比丘们：“你们都知道这条大虫过去世所造的业吗？”比丘们随即都进行思量，无法了知它所造的业行，于是都对佛说：“不知道。”
 
【古文】
 
时佛告曰。汝等当听。吾当为汝说斯所造行。过去有佛。名毗婆尸。出现于世。教化已周。迁神涅槃。彼佛法中。有十万比丘。净修梵行。闲居乐静。依于一山。其山左右。有好林树。华果茂盛蓊郁无比。其诸树间。流泉浴池。清凉可乐。时诸比丘。依慕住止。遵善行道。勤修不懈。悉具初果。乃至四果。无有凡夫。
 
【白话】
 
佛告诉比丘们说：“你们仔细听，我就为你们宣说它所造的业。过去世有佛名为毗婆尸，出现在世间，教化圆满后便趋入了涅槃。在他的教法下，有十万比丘净修梵行，他们闲居乐静，依山而住。这座山左右有好林树，花果茂盛，郁郁葱葱，树林中还有泉水浴池，清凉无比，令人喜悦。当时比丘们依恋安住此山，遵善行道，勤修不懈，都证得初果乃至四果，没有凡夫。
 
【古文】
 
时有五百贾客。共相合集。欲入大海。发引径路。经由此山。见诸比丘克心精勤。内怀欣敬。思欲设供。时诸贾客。共相合率。往诣众僧。

求索供养。值诸檀越。各各已请。日日相次。理不从意。
 
【白话】
 
当时有五百名商人聚集在一起，准备入海寻宝。他们沿着小路而行，经过这座山时，看到比丘们一心精勤修行，心中满怀欣喜崇敬，想着要设斋供养。于是商人们一起到僧众前，要求作供养。正遇到众施主各自已经邀请了僧众，每天次第不断，没有机会满足心愿。
 
【古文】
 
即诣众僧。辞入大海。设我等众。安隐来还。当设供养。愿哀见许。时僧默然。允可受请。众贾入海。大获珍宝。平安还至。到众僧所。选众妙宝最上价者。用施众僧。规俟饮食。若食多者。随意用之。于时众僧受其宝物。持用付授僧摩摩帝 。于后众僧。食具向尽。从其求索。

尔时珍宝。当用续食。
 
【白话】
 
商人们于是拜见僧众说：‘我们准备辞别入海，如果我们能够平安归来，必当设斋供养，希望你们怜悯答应。’比丘们听了这些话，就默许了他们的请求。商人们入海后获得许多珍宝，并且平安归来。他们回到僧众住地，选出各种宝物中最值钱的施与僧众，打算作为饮食之资。如果饮食充足，也可以随意用这些宝物。当时僧众接受了他们的宝物，交给僧众摩摩帝保管。之后僧众的食物快要吃完了，向他索要：‘以前商人们供养的珍宝，应当用来维持僧众饮食。’
 
【古文】
 
时摩摩帝。答众僧言。贾客前时。自与我宝。何缘乃索。上座维那 。语摩摩帝。檀越前时。以宝施僧。令汝举之。今僧食尽。当用裨佐。时摩摩帝。嗔恚而言。汝曹啖屎。此宝是我所有。何缘乃索。时彼众僧。

见摩摩帝已起恶意。即便散去。
 
【白话】
 
而摩摩帝答复僧众说：‘以前那些商人是将珍宝送给我的，你们凭什么来要？’上座维那对摩摩帝说：‘以前施主们是把宝物施与僧众，我们让你保管这些宝物。现在僧众食物已用尽，你应该拿出来购买饮食。’ 摩摩帝愤怒地骂道：‘你们这群吃屎的东西！这些宝物本是我所有，你们凭什么来要？’那些僧众见摩摩帝已生起恶心，即便散去。
 
【古文】
 
由其欺僧。恶口骂故。身坏命终。堕阿鼻狱。身常宛转沸屎之中。九十一劫。乃从狱出。今复堕此屎尿池中。经历年岁。未由得脱。所以

者何。过去有佛。名曰式弃。将诸比丘临过此坑。示诸弟子。为说本末。
 
【白话】
 
由于摩摩帝欺骗僧众，以恶口辱骂僧人的缘故，身坏命终堕入阿鼻地狱。身体一直辗转在滚沸的屎尿中，经历九十一劫，才得以从地狱中出来。如今又堕落在这个屎尿池里，经历无数岁月仍旧不能得到解脱，为什么这样呢？过去世中有佛名为尸弃，带着众位比丘，经过这个水坑时，也向弟子们演说此事的前后因缘。
 
【古文】
 
复次有佛。名曰随叶 。亦复将从诸比丘众倶。往到其所。说其因缘。从此命终。还入地狱。经历数万亿岁。从后命终复生是中。次复有佛。名曰拘留秦 。亦共徒众。围绕至此坑所。垂示诸比丘。说其本末。

次名拘那含牟尼佛。亦共弟子。来至此坑。
 
【白话】
 
又有一位佛名为随叶，也领着比丘众来到这里，宣说它的因缘。它命终后，还要堕入地狱，经历数万亿岁，命终后又转生到这个坑水中。后来又有一位佛名为拘留秦，同样也率着徒众，前后围绕着来到这水坑边上，向比丘们宣说他的前后因缘。后来拘那含牟尼佛也带领弟子们一起来到这个坑边。
 
【古文】
 
次迦叶佛。亦来至此。咸为弟子。说其因缘。次第七佛。我释迦牟尼。今示汝等因缘本末。观视其虫。如是一切贤劫千佛。各各皆尔。将诸弟子。到其坑所。指示其虫。说其曩 昔所造因缘。时诸比丘。闻佛所说。心惊毛竖。共相敕励。慎护身口意业。信受佛语。欢喜奉行。
 
【白话】
 
后来迦叶佛也来到这里。都为弟子们宣说了它的因缘。到了第七位佛出世，也就是我释迦牟尼，如今为你们宣说这条大虫的前后因缘，观看这条虫。如是一切贤劫千佛，每一尊佛都会这样，带着弟子们到这个水坑边介绍这条虫，宣说往昔所造业的因缘。”当时比丘们闻佛所说，心惊毛竖，都相互告诫勉励，谨慎防护身口意业，信受佛语，欢喜奉行！
 

 
## 沙弥均提品第五十一
 

 
【古文】
 
如是我闻。一时佛在舍卫国祇树给孤独园。尔时尊者舍利弗。昼夜三时。恒以天眼。观视世间。谁应度者。輙 往度之。
 
【白话】
 
如是我闻，一时，佛住在舍卫国祇树给孤独园。当时尊者舍利弗昼三时夜三时，一直用天眼观察世间，看到哪个众生应当度化，立即前往救度。
 
【古文】
 
尔时有诸贾客。欲诣他国。其诸商人。共将一狗。至于中路。众贾顿息。伺人不看。闲静之时。狗便盗取众贾人肉。于时众人即怀嗔恚。

便共打狗。而折其脚。弃置空野。舍之而去。
 
【白话】
 
那时候有一队商人要到别的国家做生意，这些商人带着一只狗同行。走到半路上，商客们稍作休息。那条狗趁人们不注意，大家休息的时候，偷吃了商人们带着的肉。商客们发现后十分愤怒，一起殴打它，把狗的腿打断了，将它扔在旷野中，弃之而去。
 
【古文】
 
时舍利弗。遥以天眼。见此狗身。挛躃 在地。饥饿困笃。悬命垂死。著衣持钵。入城乞食。得已持出。飞至狗所。慈心怜愍。以食施与。

狗得其食。济活余命。心甚欢喜。倍加踊跃。
 
【白话】
 
当时舍利弗用天眼远远地看到这只狗，见它四支弯曲卧在地上，饥饿难忍，濒临死亡。舍利弗于是披上法衣持钵。入城乞食。得到食物后就拿着飞到狗的身边，慈心怜愍。将食物施与这只狗。狗吃完这些食物，才得以存活下来，心中十分欢喜，更加踊跃。
 
【古文】
 
时舍利弗。即为其狗。具足解说微妙之法。狗便命终。生舍卫国婆罗门家。时舍利弗。独行乞食。婆罗门见。而问之言。尊者独行。无沙弥耶。舍利弗言。我无沙弥。闻卿有子。当用见与。
 
【白话】
 
舍利弗就为这条狗详尽地解说微妙的佛法，狗听法后就死去了，转生在舍卫国一个婆罗门家中。当时舍利弗独自乞食，婆罗门见了就问他： “尊者一个人乞食，难道没有沙弥弟子吗？”舍利弗说：“我还没有沙弥。听说你有一个儿子，送给我当沙弥吧？”
 
【古文】
 
婆罗门言。我有一子字曰均提。年既孩幼。不任使令。比前长大。当用相与。时舍利弗。闻彼语已。即戢 在心。还至祇洹。至年七岁。后来求之。时婆罗门。即以其儿。付舍利弗。令使出家。时舍利弗。便受其儿。将至祇洹。听为沙弥。渐为具说种种妙法。心意开解。得阿罗汉。六通清彻。功德悉备。
 
【白话】
 
婆罗门答道：“我确实有一个儿子，名叫均提，但年纪尚小，还不能作事，等他长大了，我就把他交给您作沙弥。”舍利弗听了婆罗门的话，当即记在心里，返回了祇洹精舍。等到孩子七年时，舍利弗又到婆罗门家来要。婆罗门就把他的儿子交给舍利弗，让他出家。舍利弗接受了均提，带着他回到祇洹，让他做了沙弥，慢慢地为他演说各种微妙的佛法，沙弥均提心意开解，获得了阿罗汉果，六种神通通彻无碍，具足种种功德。
 
【古文】
 
时均提沙弥。始得道已。自以智力。观过去世。本造何行。来受此形。得遭圣师。而获果证。观见前身。作一饿狗。蒙我和尚舍利弗恩。今得人身。并获道果。欣心内发。而自念言。我蒙师恩。得脱诸苦。今当尽身供给所须。永作沙弥。不受大戒 。
 
【白话】
 
均提沙弥刚刚得道后，自己凭神通智慧，观照自己过去世中造作了什么业，而得到此身，且能遇到圣人师父，证悟圣果。他看见自己前身是一只饿狗，承蒙师父舍利弗的恩德，现世得到了人身，并获得了道果。深生欣喜，心中想道：“我蒙受师恩，得以解脱众苦，现在应当全身心地侍奉恩师，满足他的需要，永远做沙弥，不受比丘大戒。”
 
【古文】
 
尔时阿难。而白佛言。不审此人。曩 昔之时。兴何恶行。受此狗身。造何善根。而得解脱。佛告阿难。乃往过去迦叶佛时。有诸比丘。

集在一处时年少比丘。音声清雅。善巧赞呗。人所乐听。
 
【白话】
 
于是阿难就请问世尊：“不知道他往昔做了什么恶业，转为狗身？而造作什么善行，而得到解脱？”佛对阿难说：“在以往迦叶佛的时候，有一群比丘聚在一起。有位年青的比丘声音清亮和雅，很善于唱诵念经，人们都乐意听。
 
【古文】
 
有一比丘。年高耆老。音声浊钝。不能经呗。每日出声。而自娱乐。

其老比丘。已得罗汉。沙门功德。皆悉具足。
 
【白话】
 
另有一位比丘年高老迈，声音浑浊迟钝，不能好好地诵经，每日出声念经，只为自己娱乐。这个年老比丘已经得到阿罗汉果，沙门的功德已经圆满具足。
 
【古文】
 
于时年少妙音比丘。见老沙门音声钝浊。自恃好声。而呵之言。今汝长老。声如狗吠。轻呵已竟。时老比丘。便呼年少。汝识我不。年少答曰。我大识汝。汝是迦叶佛时比丘。上座答曰。我今已得阿罗汉道。

沙门仪式。悉具足矣。
 
【白话】
 
那位年轻嗓音美妙的比丘听到老比丘音声钝浊难听，倚仗着自己的好嗓音而呵骂老比丘：‘你这位长老，发出的声音活像狗叫。’轻视呵骂完后，老比丘就叫年少比丘过去，问他：‘你可知道我是谁吗？’少年比丘回答：‘我太认识你了，你就是迦叶佛时的比丘嘛！’上座老比丘说：‘我如今已经得到阿罗汉果，沙门的种种功德都具足了。’
 
【古文】
 
时年少比丘。闻其所说。心惊毛竖。惶怖自责。即于其前。忏悔过咎。时老比丘。即听忏悔。由其恶言。五百世中。常受狗身。由其出家持净戒故。今得见我。蒙得解脱。尔时阿难。闻佛所说。欢喜信受。顶戴奉行。
 
【白话】
 
年少比丘听到老比丘这样说时，胆战心惊，毛发尽竖，心里感到惊惶害怕，深深地自责。他立即在老比丘面前，忏悔自己刚才犯下的过错，当时老比丘也接受了他的忏悔。因为他所说的恶语，使自己五百世中一直感受狗身，由于他出家学道修习清净戒行的缘故，现在能见到我，蒙

受教化得到解脱。”当时阿难，听了佛的所说，欢喜信受，恭敬地奉行。
 

 

 

 

 

 

 
注：藏文贤愚经没有后面的18品
 

 

 

 
## 须阇提缘品第五十二
 

 
【古文】
 
如是我闻。一时佛在罗阅祇竹园精舍。尔时世尊。而与阿难。着衣持钵。入城乞食。时有老公老母。两目既冥。贫穷孤苦。无止住处。止宿门下。唯有一子。年始七岁。常行乞食。以供养父母。得好果菜。其美好者。供养父母。余残酸涩。臭秽恶者。便自食之。
 
【白话】
 
如是我闻：一时，佛住在罗阅祇竹园精舍。世尊和阿难披上法衣托钵，到城中乞食。这时有一对老夫妻，双目失明，贫穷孤苦，没有房子居住，只好住在城门下。他们只有一个儿子，刚刚七岁，一直靠乞讨来供养父母。讨到的水果饭菜，好的就供养父母，剩下酸涩臭秽、令人恶心的自己食用。
 
【古文】
 
尔时阿难。见此小儿。虽为年小。恭敬孝顺。心怀爱念。佛乞食已。还到精舍。尔时世尊为诸大众。演说经法。阿难于时长跪叉手。前白佛言。向与世尊。入城分卫 。见一小儿。慈心孝顺。共盲父母。住城门下。东西乞食。所得之物。饭食菜果。其美好者。先以供养其老父母。

破败臭秽极不好者。便自食之。日日如是。甚可爱敬。
 
【白话】
 
当时阿难看到这个小孩年纪虽小，对父母却恭敬孝顺，便对他生起爱念之心。佛乞食后回到精舍，就为大众宣说经法。于是阿难长跪合掌，上前禀告佛陀：“刚才与世尊进城乞食，见到一个小孩慈心孝顺。与双目失明的父母一起住在城门下。小孩儿到处乞食，乞到水果饭菜，先挑好的供养老父母，剩下的污秽腐烂不堪的留给自己吃。天天如此，十分令人怜爱和敬佩！”
 
【古文】
 
佛语阿难。出家在家。慈心孝顺。供养父母。计其功德。殊胜难量。所以者何。我自忆念过去世时。慈心孝顺。供养父母。乃至身肉。济救父母危急之厄。以是功德。上为天帝。下为圣主。乃至成佛。三界特尊。皆由斯福。阿难白佛。不审世尊。过去世时。慈孝父母。不惜身命。能以身肉。济救父母危险之命。其事云何。
 

 
【白话】
 
佛对阿难说：“不论出家人还是在家人，慈心孝顺、供养父母的功德非常殊胜，难以衡量。为什么这样呢？我回忆自己的过去世，慈心孝顺，供养父母，乃至用身肉救济父母摆脱危难。以此功德，在天上作帝释，在人间为圣王，以至成佛，三界中最为尊贵，这些都是由于积累了这样的福德。”阿难问道：“不知世尊在过去世时，慈心孝顺父母，不

吝惜自己的身命，能以身肉救济父母的生命危险，这是怎么一回事呢?”
 
【古文】
 
佛告阿难。谛听善念。我当说之。阿难唯然。当善听之。佛告阿难。乃往过去无量无数阿僧祇劫。此阎浮提。有一大国。名特叉尸利。尔时有王。名曰提婆。时彼国王。有十太子。各领诸国。最小太子。字修婆提罗致（此言善住）。所领国土人民。观望最为丰乐。
 
【白话】
 
佛告诉阿难：“谛听，善加思惟，我将为你宣说。”阿难答言:“是的，我定善加听闻！”佛告诉阿难：“过去久远无量无数阿僧祇劫以前，此阎浮提有一大国叫作特叉尸利，当时的国王名叫提婆。有十位太子，各自统领着自己的小国。最小的太子名叫修婆提罗致（汉语：善住），他所统领国土的百姓们看起来最为富乐。
 
【古文】
 
时父王边。有一大臣。名曰罗睺。每怀凶逆。叛杀大王。大王已死。摄正为王。即遣兵众。往诣诸国。杀诸太子。此最小者。鬼神所敬。时入园中。欲行观看。有一夜叉。从地而出。长跪白言。罗睺大臣。叛杀父王。遣诸兵众。杀汝诸兄。今复遣人。欲来杀汝。王可思计。避其祸难。时王闻之。心用惶怖。
 
【白话】
 
当时他父王身边有一位大臣，名叫罗睺，常怀着凶恶叛逆心，最终谋反杀死国王。国王死后，他就掌管国家成为国王，立即派遣兵将前去其它小国杀害各位太子。这位最小的太子为神鬼所敬重，当他进入花园游玩的时候，有一个夜叉从地下涌出，长跪着对他说：‘罗睺大臣谋害了你的父王，又派遣兵将杀了你的各位兄长，如今又派人来杀你，大王应当想好对策，躲避这场灾难。’国王听后，心里惶恐不安。
 
【古文】
 
到于其夜。便思计校。而欲突去。时有一儿。字须阇提。（此言善生。）方年七岁。端正聪黠。甚为可爱。其王爱念。出复来还。而抱此儿。悲泣叹息。其妇见王入出惶惶。即而问之。何以匆匆。如恐怖状。其夫答言。非卿所知。
 
【白话】
 
到了晚上开始思量对策，便想突然离去。当时国王已有一小儿，名叫须阇提（汉语：善生）。刚年满七岁，相貌端正，聪明可爱。国王因痛爱挂念他，跑出去后又折回王宫，抱住儿子，禁不住悲泣叹息。夫人看到国王出入之间惊恐不安，就问他：‘为什么这样匆匆忙忙，好像很恐怖的样子?’国王答道：‘这不是你应该知道的事。’
 
【古文】
 
妇复牵之。我今与汝。身命共并。危险相随。莫见捐舍。今有何事。当以告示。其王答言。我近入园。有夜叉鬼。从地而出。长跪白我。罗睺大臣。今兴恶逆。已杀父王。遣诸兵众。杀汝诸兄。今亦遣兵。当来杀王。宜可避之。我闻是语。心怀恐怖。但恐兵众。如是来到。是故急疾。欲得去耳。
 
【白话】
 
夫人拉住国王说道：‘我如今与你同生死共患难，千万不要把我抛弃。如今有什么事，应当告诉我。’国王就告诉夫人：‘刚才我到花园里，有夜叉鬼从地下涌出，长跪着对我说：大臣罗睺已经叛逆谋反，杀害了父王，又派兵将杀害了你的众位兄长，现在又派兵要来杀国王，您应当避开他们。我听到这些话，心中恐怖，害怕杀我的兵将就要到来，所以想快些离开。’
 
【古文】
 
其妇长跪。即白王言。愿得随侍。莫见孤弃。时王即便将妇抱儿。相将而去。欲至他国。时有二道。一道七日。一道十四日。初发惶懅 。

唯作七日粮调。规俟一人而已。
 
【白话】
 
夫人长跪着请求国王：‘希望能随侍左右，不要将我独自抛弃。’ 于是国王就带着夫人，抱着儿子，相携而去，想逃到他国。到他国有两条道路，一条路要走七天，一条道十四天。出逃时恐怖慌张，只准备了七天的粮食，打算一个人享用而已。
 
【古文】
 
既已出城。其心愦错。乃涉十四日道。已经数日。粮食乏尽。饥饿迷荒。无余方计。憐爱其子。即欲杀其妇。而欲自济并用活儿。令妇在前担儿而行。于后拔刀欲杀其妇。
 
【白话】
 
出城以后，心神昏乱，竟然走上了要走十四天的道路。过了几天。粮食吃完了，三人饥饿心慌，也没其它办法。国王怜爱他的儿子，就想杀了夫人救活自己和儿子。于是他让夫人背着儿子在前面走，自己在后面拔刀想杀死夫人。
 
【古文】
 
时儿还顾。见父拔刀欲杀其母。儿便叉手。晓父王言。唯愿大王。宁杀我身。勿害我母。殷勤谏王。救其母命。而语父言。莫绝杀我。稍割食之。可经数日。若断我命。肉便臭烂。不可经久。于是父母。欲割儿肉。啼哭懊恼。而割食之。
 
【白话】
 
这时他儿子回过头来，见父亲拔刀要杀母亲，儿子便合掌请求父王说：‘宁愿父王杀我，千万不要杀害我母亲。’恳切地劝说父亲，救了他母亲的性命。于是又对父亲说：‘不要一下杀死我，稍稍割下些肉来吃，这样可以维持几天。倘若把我杀死，肉会很快腐臭，不能经久存放。’ 于是父母决定割儿身肉，边割食边痛苦地哭泣。
 
【古文】
 
日日割食。其肉稍尽。唯有骨在。未至他国。饥荒遂甚。父复捉刀。于其节解。次第剥之。而得少肉。于是父母。临当弃去。儿自思惟。我命少在。唯愿父母。向所有肉。可以少许还用见施。
 
【白话】
 
一天一天地割食，儿子的肉渐渐快吃光了，只剩下骨头。还没有走到他国，饥荒更加严重。父亲又拿刀将儿子的骨节一段一段地剥剔，又得到少许肉。父母就要将儿子丢弃时。儿子心想：‘我还没完全死去。’ 就对父母说：‘恳请父母将刚才得到的那些肉拿出少许布施给我。’
 
【古文】
 
父母不违。即作三分。二分自食。余有一分并残肌肉眼舌之等。悉以施之。于是别去。儿便立愿。我今身肉。供养父母。持是功德。用求佛道。普济十方一切众生。使离众苦至涅槃乐。发是愿时。三千世界。

六反震动。色欲诸天。而皆愕然。不知何故宫殿动摇。
 
【白话】
 
父母没有拒绝，就把肉分成三份，两份自己吃，剩下一份及残余的肉、眼睛、舌头等，都给了他，然后与儿子离别而去。儿子便立下誓愿：

‘我如今以身肉供养父母，以此功德愿求取佛道，普济十方一切众生，使他们远离众苦，得到涅槃大乐。’当他发这个大愿的时候，三千大千世界出现六种震动。色界欲界所有天人都感到很惊愕，不知什么原因宫殿动摇。
 
【古文】
 
即以天眼观于世间。而见菩萨以身之肉。供养父母。愿成佛道。誓度众生。以是之故。天地大动。于是诸天。皆悉来下。侧塞虚空。悲泣堕泪。犹如盛雨。时天帝释来欲试之。化作乞儿。来从其乞。持手中肉。

复用施之。
 
【白话】
 
随即通过天眼观察世间，看到菩萨用身肉来供养父母，发愿成就佛道，发誓普度众生。因为这个原因，天地大为震动。于是所有天人纷纷从天而降，充满虚空，悲伤地哭泣，泪水犹如大雨。这时帝释天想来试

探他，就化现成一个乞丐，来向他乞食，王子又将手中的肉施舍给他。
 
【古文】
 
即化作师子虎狼。来欲啖之。其儿自念。此诸禽兽。欲食我者。我身余残。骨肉髓脑。悉以施之。心生欢喜。无有悔恨。尔时天帝。见其执志。心不移动。还复释身。住其儿前。而语之曰。如汝慈孝。能以身肉供养父母。以是功德用求何等。天帝魔王梵天王耶。
 
【白话】
 
帝释又变化成狮、虎、狼，过来要吃掉他。这孩子暗自想道：‘这些禽兽想来吃我，我剩下的骨头、肉、骨髓、脑髓，都施舍给他们吧。’ 并且心生欢喜，没有丝毫的悔恨心。这时帝释天见他意志坚定，心不动摇，就恢复了帝释身，站在小孩面前，对他说：‘像你这样仁慈孝顺，能用身肉供养父母，依此功德，想求什么呢？是帝释天、魔王，还是梵天?’
 
【古文】
 
儿即答言。我不愿求三界快乐。持此功德。用求佛道。愿度一切无量众生。天帝复言。汝能以身供养父母。得不悔恨于父母耶。其儿答言。我今至诚。供养父母。无有悔恨大如毛发。天帝复言。我今视汝。身肉已尽。言不悔恨。是事难信。
 
【白话】
 
小孩立即答道：‘我不想求三界中的快乐，而要以此功德来求取佛道，愿普度一切无量众生!’天帝又对他说：‘你能用身肉供养父母，对父母没有一点悔恨吗?’小孩答道：‘如今我出于至诚而供养父母，没有丝毫悔恨。’帝释天又说：‘我现在看你身上没一点肉，说不悔恨，这种事令人难以置信。’
 
【古文】
 
其儿答言。若无悔恨。我愿当成佛者。使我身体平复如故。言誓已竟。身即平复。时天帝释及余诸天。异口同音。赞言善哉。其儿父母及国中人。皆到儿所。叹未曾有。
 
【白话】
 
小孩答道：‘倘若我没有丝毫悔恨而是发愿成佛，则使我的身体恢复如初。’发完誓愿，身体恢复如初。这时帝释天及其它天神异口同声地称赞道：‘善哉！’小儿的父母及其所在国家的人民，都来到小孩面前，赞叹前所未有也。
 
【古文】
 
时彼国王。见其太子所作奇特。倍加恭敬。欢喜无量。将其父母及其太子。入宫供养。极为恭敬。哀此太子。时彼国王。躬将军马。共善住王及须阇提太子。还至本国。诛灭罗睺。立作大王。父子相继。其国丰乐。遂致太平。
 
【白话】
 
当时那里的国王，见到这位太子所作所为是这般奇特，对他倍加恭敬，欢喜无限。并将他和他的父母带入宫中供养，极其恭敬。因为怜爱这位太子，于是那位国王亲自率领军队和善住王及须阇提太子回到本国，诛灭了罗睺，将他的父立为大王。父子相继为王，使国家百姓丰裕安乐，成为太平盛世。”
 
【古文】
 
佛语阿难。尔时善住者。今现我父净饭王是。尔时母者。今现我母摩诃摩耶是。尔时须阇提太子者。今我身是。佛语阿难。由过去世慈心孝顺。供养父母。以持身肉。济父母厄。缘是功德。天上人中。常生豪尊。受福无量。缘是功德。自致作佛。
 
【白话】
 
佛告诉阿难：“当时的善住王，就是现今我的父亲净饭王，当时的母亲，就是现今我的母亲摩诃摩耶；当时的须阇提太子，就是现在的我。” 佛又告诉阿难：“由于在过去世中慈心孝顺，供养父母，用身肉救济父母于危难之中，以这样的功德，天上人间，常转生在豪贵之家，享受无量的福德；又以这样的功德最终成就佛道。”
 
【古文】
 
尔时众会。闻佛自说宿世本缘。尔时会者。皆各悲叹。感佛奇特慈孝之行。其中有得须陀洹者。斯陀含者。阿那含者。阿罗汉者。有发无上正真道者。有住不退地者。一切众会。皆大欢喜。顶戴奉行。
 
【白话】
 
当时在场的大众。听到佛自说宿世因缘。与会大众。都各个悲叹，感念佛陀奇特慈孝的行为。其中有的证得须陀洹、斯陀含、阿那含、阿罗汉，有的发起无上正真道，有的住于不退转地，与会大众，皆大欢喜，恭敬地奉行。
 

 
## 大光明王始发道心缘品第五十三
 

 
【古文】
 
有智慧巧便人。以小缘故。能发大心趣向佛道。懈怠懒惰人。虽有大缘。犹不发意趣向佛道。是故行者应强心立志。勇猛善缘。
 
【白话】
 
具有智慧、聪明善巧的人，可以依靠很小的因缘便能发起大心趣向佛道。懈怠懒惰的人，虽然有极大的因缘，却依然不能发心趣向佛道。

所以修行人应当强心立志，精进善法把握良机。
 
【古文】
 
何以知然。尔时世尊。在舍卫国祇树给孤独园。与诸四众诸王臣民。前后围绕。供养恭敬。于是众中。多有疑者。世尊。本以何因缘故。初

发无上菩提之心。自致成佛。多所利益。我等亦当发心成道。利安众生。
 
【白话】
 
为什么知道是这样的呢？当时世尊住在舍卫国的祇树给孤独园，四众弟子以及很多国王大臣百姓四周围绕，恭敬供养。大众中多有人心存疑惑，暗想：“世尊往昔到底以什么因缘，最初发起无上菩提心，以至修成佛道而广利群生？我们也要发心，修成佛道利益安乐众生。”
 
【古文】
 
尊者阿难。知众所念。即从坐起整衣服。前白佛言。今此大众。咸皆有疑。世尊本昔从何因缘。发大道心。唯愿说之。广利一切。佛告阿难。善哉善哉。汝所问者。多所饶益。谛听善思。当为汝说。时大会。寂静无声。风河江水。百鸟走兽。皆寂无声。于是大众。天龙鬼神。悚然乐闻。一心观佛。
 
【白话】
 
尊者阿难了知众人心中所想，就从座位上站起来，整理衣服，上前启请佛陀：“如今在场的大众，心中都有疑问，想知道世尊往昔以什么因缘，而发起广大的道心。恳请世尊为大众宣说，广利一切众生。”佛告诉阿难：“善哉善哉！你问的问题对众生很有利益，谛听、善加思维，我将为你们宣说。”当时，大会上下寂静无声。风河江水、百鸟走兽都

一片寂静，于是大众及天龙鬼神肃然恭敬，乐意听闻，一心仰观佛陀。
 
【古文】
 
佛言阿难。过去久远无量无边阿僧祇劫。此阎浮提有一大王。名大光明。有大福德。聪明勇慧。王相具足。尔时边境。有一国王。与为亲

厚。彼国所乏。大光明王。随时赠送。彼国所珍。亦复奉献于光明王。
 
【白话】
 
佛对阿难说：“过去久远无量无边阿僧祇劫以前，此阎浮提有一个大国王，名叫大光明，有大福德，聪明勇敢，富有智慧，具足国王的德相。当时，边境上有一个国王，与他关系亲密。他的国家所缺乏的东西，大光明王及时赠送，而那个国家珍贵的物品也常常奉献给光明王。
 
【古文】
 
时彼国王。大山游猎。得二象子。端正姝妙。白如玻璃 山。七支 拄地。甚可敬爱。心喜念言。我今当以与光明王。念已庄校。金银杂宝。

极世之珍。遣人往送。
 
【白话】
 
有一次那位国王在大山里守猎，得到二头幼象。端正殊妙，浑身雪白如玻璃山，七支拄地，非常令人喜爱。于是心怀喜悦暗想：‘我应当把这宝象送给光明王。’想好后就以金银等各种稀世珍宝细心装饰它，之后派人送给光明王。
 
【古文】
 
时光明王。见此象已。心大欣悦。时有象师。名曰散阇。王即告言。汝教此象。瞻养令调。散阇奉教。不久调顺。众宝交络。往白王言。我所调象。今已调良。愿王观试。王闻心喜。迟 欲见之。
 
【白话】
 
光明王见到这头象后，心中大为欢喜。当时有一位叫散阇的驯象师，国王便对他说：‘你负责调教这头象,好好照顾驯化它!’散阇奉命，不久便将象驯服。用各种珍宝装饰。前去奏明国王：‘您令我调教的宝象现在已经调教好了，希望大王试试看。’光明王听后，心中欢喜，等着见识一下。
 
【古文】
 
即击金鼓。会诸臣下。令观试象。大众既集。王乘是象。譬如日初出山。光明照曜。王初乘象。亦复如是。与诸臣民。出城游戏。将至试所。时象气壮。见有群象。于莲华池食莲华根。见已欲发。奔逐牸象。

遂至深林。
 
【白话】
 
于是击响金鼓，招集大臣百姓，号令他们前来观看测试宝象。大众聚集后，国王坐上大象，好像太阳刚从山头升起，光芒四射，国王刚乘象时的情景也是这样。国王与众多大臣百姓一起出城游戏。快要到达试象的地方，这时宝象血气方刚，看见一群象正在莲花池中吃着莲花根，见后发情，追逐母象到森林深处。
 
【古文】
 
时王冠服。悉皆堕落。坏衣破身。出血牵发。王时眩瞀 。自惟必死。极怀恐怖。即问象师。吾宁当有余命不耶。散阇白王。林中诸树。有可捉者。愿王搏捉。乃可得全。王搏树枝。象去王住。下树坐地。自视无复衣冠。身体伤破。生大苦恼。迷闷出林。不知从者所在。象师小前。捉树得住。还求见王愁恼独坐。
 
【白话】
 
当时国王的王冠服饰都散落在地，衣服破损，身体划伤流血不止，头发挂掉不少。国王一时头昏眼花，心想必死无疑，感到极度恐怖，便问象师：‘我还能够活命吗?’散阇告诉国王：‘森林中有能抓的树，希望国王能抓住，这样才能够保全性命！’于是国王抓住一个树枝，大象奔驰而去，国王留了下来，从树上下来坐在地上。一看自己，衣冠全无，身体损伤，非常苦恼，迷迷糊糊地走出树林，不知侍从都在哪里。象师

前行不久也抓住树枝脱身，回来找国王，见国王苦恼地独自坐在那里。
 
【古文】
 
象师叩头。白王。愿王莫大忧苦。此象正尔淫心当息。厌恶秽草。不甘浊水。思宫清净肥美饮食。如是自还。王即告曰。吾今不复思汝及象。以此象故。几失吾命。
 
【白话】
 
于是上前叩头，说道：‘大王不必忧伤烦恼，此象现在淫心应当息灭了，它在野外一定厌恶粗劣的杂草，不乐意污浊的河水，转而会思念宫中清净肥美的饮食，自然就会回来的！’国王说：‘如今我再也不想你和大象了，由于这头象的缘故，我几乎丧命。’
 
【古文】
 
尔时群臣。咸各生念。谓王已为狂象所害。寻路推求处处。或得天冠衣服。或见落血。遂乃见王。驾乘余象。还来入城。城中人民。悉见大王受如是苦。莫不忧恼。
 
【白话】
 
当时，群臣心中都以为：‘国王也许已经被狂象所害！’于是沿路四处搜寻，有的找到遗落的王冠和衣服，有的见到血迹，最后才见到国王。于是乘着其它大象回城。城中百姓都看到国王经受这样的痛苦，无不忧愁苦恼。
 
【古文】
 
尔时狂象。在野泽中。食诸恶草。饮浊秽水。淫欲意息。即思王宫清凉甘饍。行如疾风。诣本止处。象师见已。往白王言。大王当知。先所失象。今还来至。愿王视之。王言我不须汝。亦不须象。散阇启王。

王若不须我及象者。唯愿观我调象之方。王即使于平坦地敷置坐处。
 
【白话】
 
而那头发狂的大象在野外吃着劣草，喝着污浊的脏水，淫欲心息灭了。便想起王宫中清凉甜美的饮食，于是如疾风般飞驰到自己原来的住所。象师见后便去对大王说：‘启禀大王,先前跑掉的那头象，如今已经回来了，希望大王去看一看。’国王说：‘我不需要你，也不再需要大象了。’散阇祈请国王：‘大王或许不需要我和大象了，只是恳请大王看一看我驯象的方法。’于是国王派人在一处平坦的地方安置座位。
 
【古文】
 
时国中人。闻此象师欲示大王调象之法。普皆云集。时王出宫。大众导从。诣座而坐。象师散阇将象至会。寻使工师作七铁丸。烧令极赤。

作已念言。象吞此丸。决定当死。王后或悔。
 
【白话】
 
当时国中百姓听说象师想给大王展示他驯象的方法，都云集过来。大王出了王宫，众人前后围绕，来到座处就坐。象师散阇把这头象带到会场，随即让工匠制做了七个铁丸，用火烧得通红。做好后他想道：‘大象吞下这些铁丸，必死无疑，大王也许会后悔！’
 
【古文】
 
白言大王。此白象宝。唯转轮王。乃得之耳。今有小过。不应丧失。王告之言。象若不调。不应令吾乘之。若其调适。事衅如斯。今不须汝。

亦不须象。象师又言。虽不须我。象甚可惜。
 
【白话】
 
于是对大王说：‘这头白象宝，只有转轮王才能够得到。如今它小有过失，不应失去它！’大王责备道：‘白象如果还没有驯服，就不应该让我乘坐它；如果已经驯服，为什么又发生那样的事端，现在我不需要你，也不需要大象了！’象师又说：‘您虽然不需要我，但可惜了这头宝象。’ 【古文】
 
王怒隆盛。告言远去。散阇起已。泣泪而言。王无亲疏。其心如毒。诈出甜言。时会大小。闻已堕泪。谛视于象。象师即便作相告象。吞此铁丸。若不吞者。当以铁钩斵 裂汝脑。象知其心。即自思惟。我宁吞此热丸而死。实不堪忍被铁钩死。如人俱死。宁受绞死不乐烧杀。
 
【白话】
 
国王更加愤怒，让他赶快离开。散阇站起身，哭泣着说：‘大王没有亲疏之分，心中狠毒，却用好听的话来欺骗！’当时与会大众，不论大小，听到这些话都流下了眼泪，专注地看着那头大象。象师便做了一个动作告诉大象：‘吞下这个铁丸，如果不吞，就用铁钩断裂你的脑袋。’ 白象知道他的心思，便想：‘我宁愿吞服这个炙热的铁丸而死，实在不能忍受被铁钩杀死！’就像人同样是死，却宁愿被绞死而不愿被烧死一样。’
 
【古文】
 
屈膝向王。垂泪望救。王意怒盛。睹已余视。散阇告象。汝今何以不吞此丸。时象四顾。念是众中。乃无有能救我命者。以手取丸。置口吞之。入腹焦烂。直过而死。如金刚杵打玻璃山。铁丸堕地。犹故热赤。

时会见已。莫不悲泣。
 
【白话】
 
于是向大王屈膝下跪，流着泪，希望大王饶恕它。国王盛怒之下转头看着别处。散阇对宝象说：‘你现在为何不吞下这些铁丸?’白象环顾四周，心想:‘大众中，看来没有人能救我的性命了！’
 
于是拾起铁丸，放到口里吞下，铁丸进入脏腹,顿时焦烂，铁丸直接穿过内脏而死。犹如金刚杵打倒玻璃山，铁丸落到地上，仍然赤热。与会大众看到此情此景，无不悲伤哭泣。
 
【古文】
 
王见此事。惊怖愕然。乃生悔心。即召散阇。告言汝象。调顺乃尔。何故在林。不能制之。时净居天。知光明王应发无上菩提之心。即作神力。令象师跪答王言。大王。我唯能调象身。不能调心。
 
【白话】
 
大王见此情景，十分惊怖愕然，这时才生起后悔心，马上召来散阇问道：‘你调教的大象如此驯服，为什么先前在林中时却不能够控制它呢?’当时净居天天人了知光明王应当此时发起无上菩提心，便施展神力，

使象师跪下回答国王：‘大王，我只能驯服象的身，却不能调服它的心。’
 
【古文】
 
王即问言。颇复有人。亦能调身。兼调心不。白言大王。有佛世尊。既能调身。亦能调心。时光明王。闻佛名已。心惊毛竖。告言散阇。所言佛者。何种性生。
 
【白话】
 
大王立刻问道：‘那有谁既能够调伏身体又能调伏心呢？’象师告诉国王：‘只有佛世尊既能调身,又能调心!’当时，光明王听到佛的名

字，心中震惊，汗毛竖立，便问散阇：‘你所说的佛，是什么种性所生？’
 
【古文】
 
散阇答言。佛世尊者。二种性生。一者智慧。二者大悲。勤行六事。所谓六波罗蜜。功德智慧。悉具足已。号之为佛。既自能调。亦调众生。

王闻是已。悚然踊跃。
 
【白话】
 
散阇回答：‘二种种性能生佛世尊。一者智慧，二者大悲。精勤修行六种事业，就是所谓的六种波罗蜜。功德智慧圆满具足，才称之为佛，他既能调伏自我又能调伏众生。’大王听了这话，心中肃然起敬，踊跃欢喜。
 
【古文】
 
即起入宫。洗浴香汤。更着新衣。上高阁上。四向作礼。于一切众生起大悲心。烧香誓愿。愿我所有功德。回向佛道。我成佛已。自调其心。亦当调伏一切众生。若以一众生故。在于阿鼻地狱。住经一劫。有所益者。当入是狱。终不舍于菩提之心。
 
【白话】
 
就起身入宫，用香水沐浴，换上新衣服，走上高楼，向四方分别作礼，对一切众生生起大悲心，并烧香立下誓愿：‘愿我所有的功德都回向佛道，我成佛后，不仅调伏自心，也能调伏一切众生。如果为了那怕一个众生能有所获益，在阿鼻地狱中住上一个大劫，我也甘愿下地狱，终不舍弃菩提心。’
 
【古文】
 
作是誓已。六种震动。诸山大海。[跳-兆+叵] [跳-兆+我] 踊没。虚空之中。自然乐声。无量诸天。作天妓乐。歌叹菩萨。而作是言。如汝所作。得佛不久。成佛道已。愿度我等。我等于此清净法会。亦应有分。
 
【白话】
 
发完誓愿，天地六种震动，所有高山大海，起伏震荡。虚空中自然发出天籁妙音，无数天人翩翩起舞奏响天乐。歌颂赞叹菩萨,并且说道： ‘像你这样做，不久必成佛道，您成佛后，希望度化我们。我们在这清净法会中，也应该享有同样的缘分!’”
 
【古文】
 
佛告诸比丘。欲知尔时白象吞铁丸者。难陀是也。时象师者。舍利弗是也。光明王者。我身是也。我于尔时。见是象调顺故。始发道心。求于佛道。尔时大会。闻佛苦行如是。有得四道果者。有发大道心者。有出家修道者。莫不欢喜。顶戴奉行。以是因缘。强志勇故。由小因缘能办大事。懒惰懈怠。虽遇大缘。无所能成。是故行者。当勤精进趣向佛道。
 
【白话】
 
佛告诉比丘们：“要知道当时吞铁丸的白象,就是现在的难陀，当时的象师就是现在的舍利弗，当时的光明王就是现在的我。我在那时候，看到白象被调顺的缘故才开始萌发道心，求取佛道。”当时与会大众，听到佛经历这样的苦行，有的得到了四道果，有的萌生菩提心，有的出家行道，无不欢喜,顶戴奉行。由于这种因缘，意志坚强勇猛的人，凭借小小的因缘也能办成大事；而懒惰懈怠的人，即使遇到很大的因缘，也一无所成。所以，修行的人应当恒时精进，趣向佛道。
 

 

 

  
## 摩诃斯那优婆夷品第五十四
 

 
【古文】
 
行者欲成佛道。当乐经法读诵演说。正使白衣说法。诸天鬼神。悉来听受。况出家人。出家之人。乃至行路。诵经说偈。常有诸天。随而听之。是故应勤诵说经法。
 
【白话】
 
修行人想要成就佛果，应当喜好经法，时常诵读为人宣说。即使是在家人说法，许多天人鬼神都会前来听闻受持，何况是出家人。出家人乃至于走路时诵经说偈，也常会有众多天人跟随听闻，所以应当精勤读诵宣说经法。
 
【古文】
 
何以知之。尔时世尊在舍卫国祇洹精舍。与大比丘众。围绕恭敬。初至祇洹精舍。功德流布。莫不闻知。时诸善人。闻佛名德。欢喜无量。称扬赞叹。所以者何。世间恶人。闻善人名。心生憎嫉。闻恶欢喜。贤善之人。遏恶扬善。欲令广闻。见人作恶。知结使使。怜愍原恕。如是善人。闻佛出世。称扬流布。令遍诸国。
 
【白话】
 
怎样知道的呢? 当时世尊住在舍卫国祇洹精舍，为大比丘众恭敬围绕。佛初到祇洹精舍时，功德传扬四方，无人不知。贤善之人听说佛的名声功德后都无限欢喜，称扬赞叹。为什么这样呢？因为世间的恶人听到善人的名声后，心中会憎恨嫉妒，听到有人作恶反而欢喜；而贤善之人止恶扬善，并希望众人都能了知善行，看到他人做恶，知道是由烦恼所引起，能怜悯宽恕。这样的贤人听说佛陀出世便会广泛地称颂传扬，周遍众多国家。
 
【古文】
 
时波斯匿王。有边小国。名毗纽乾特。此聚落中。人多邪见。无佛法僧。时此村落。有一女人。名摩诃优波斯那。时有事缘。至舍卫国波斯匿王所。
 
【白话】
 
当时波斯匿王辖内有个边僻的小国，叫做毗纽乾特。这个部落中，人多执持邪见，没有佛法僧三宝。当时这个村落中有个女人，名叫摩诃优波斯那，因有事去了舍卫国波斯匿王的地方。
 
【古文】
 
缘事毕讫。从诸笃信优婆塞边。闻佛功德。欲得见佛。即往祇洹。睹佛相好庄严殊特。头面礼足。却在一面。尔时世尊。为诸大众说五戒法。所谓不杀得长寿。不盗得大富。不邪淫得人敬爱念。不妄语得言见信用。不饮酒得聪明了达。
 
【白话】
 
事情办完后，从那些诚信三宝的优婆塞那里，听说了佛的功德，就想拜见佛陀，于是前往祇洹精舍。看到佛相好庄严，殊胜奇特，以头礼佛足,然后坐在一边。当时世尊正为大众宣说五戒法：即不杀生能得长寿，不偷盗能得大富贵，不邪淫会得到他人的恭敬喜爱，不妄语则有所言说他人都会信任接受，不饮酒会变得聪明博达。
 
【古文】
 
时优波斯那。闻此法已。甚大欢喜。前白佛言。唯愿世尊。授我五戒 。我当尽寿清净奉持。宁失身命。终不毁犯。如饥人惜食。渴者爱水。如病者护命。我护禁戒。亦复如是。时佛即与授五戒法。
 
【白话】
 
当时优波斯那听完这个法后，非常欢喜，上前对佛说：“恳请世尊授我五戒，我将终生清净守持，宁可失去生命也不毁犯。犹如饥饿的人珍惜食物，干渴的人爱惜水，病人护念性命一样，我也会这样守护禁戒！” 佛便为她授了五戒。
 
【古文】
 
得五戒法已。白言。世尊。我所往处。边僻逈 远。当还所止。愿赐少物。当敬奉之。过去诸佛。如恒河沙。尽说法句。未来诸佛。如恒河沙。亦说是经。尔时世尊。以法句经。与优波斯那。令讽奉行。得已作礼。绕佛三匝而去。
 
【白话】
 
得到五戒后，她对佛请求道：“世尊！我所住的地方偏僻遥远，我要回去了，恳请世尊能赐给我少许圣物，我当恭敬供奉。”过去如恒河沙般无量诸佛都宣说过《法句经》，未来如恒河沙般无量诸佛也要宣讲这部经。于是世尊将《法句经》赐予优波斯那，让她读诵奉行。她接受后，向佛施礼，绕佛三匝后离去。
 
【古文】
 
还本聚落。思惟忆念佛所与经。是时中夜。于高屋上。思佛功德。读诵法句。时毗沙门天王 。欲至南方毗楼勒叉 所。将千夜叉。从优波斯那上过。闻诵经声。寻皆住空。听其所诵。赞言善哉善哉。姊妹善说法要。今我若以天宝相遗。非尔所宜。我今以一善言相赠。
 
【白话】
 
回到自己的村落后，思惟忆念佛所给的经，此时正值中夜，她便在高屋上，思维佛的功德，读诵《法句经》。这时毗沙门天王想前往南方毗楼勒叉那里，正带领一千名夜叉从优波斯那上方经过，听到诵经的声音后，就停在空中听她读诵经文，一边赞叹道：“善哉善哉！姊妹善于诵说法要，现在如果我以天上宝物相赠，不适合你，我如今就将一句善言相赠！”
 
【古文】
 
谓尊者舍利弗。大目犍连。从舍卫来。当止此林。汝明往请于舍供养。彼咒愿时。并称我名。优波斯那。闻此语已。仰视空中。不见其形。

如盲眼人。于夜黑闇。都无所见。
 
【白话】
 
于是就说道：“尊者舍利弗，大目犍连，从舍卫国前来，会住在此地的树林中，你明天去请到家中供养，当他们咒愿时，请同时念我的名字。” 优波斯那听到这些话，就仰视上空，却看不见他的身形，如同盲人在黑夜中，一无所见。
 
【古文】
 
即问言曰。汝为是谁。不见其形。而但有声。空中答言。我是鬼王毗沙门天也。为听法故。于此住耳。优婆夷言。天无谬语。汝天我人。

绝无因由。何故称我为姊妹耶。
 
【白话】
 
就问道：“你是什么人？看不见你的身形，只听到声音？”空中答道：

“我是鬼王毗沙门天王，为了听法才于此停住。”优婆夷说：“天神无妄

语。你是天王而我是凡人，根本没什么理由，为什么称我为姊妹呢？”
 
【古文】
 
天王答言。佛是法王。亦人天父。我为优婆塞。汝是优婆夷。同一法味。故言姊妹。时优婆夷。心生欢喜。问言。天王。我供养时。称汝名字。有何利耶。天王答言。我为天王。天耳远闻。称我名者。我悉闻之。以称我故。增我势力威德眷属。我亦复以神力。及敕鬼神。护念392是人。增其福禄。令离衰患。说是语已。寻便过去。
 
【白话】
 
天王回答：“佛是法王，也是人天之父，我是优婆塞，你是优婆夷，

















































  
阎浮提之众生，率领鸠槃荼、薜荔多等鬼神，守护于南方，能伏恶扬善，为护法之善神。
 
392 护念：保护忆念也。令外恶不入为护，内善得生为念。
 
享受同样的法味，所以才称姊妹。”优婆夷心生欢喜，便问道：“天王！我供养的时候称念你的名字有什么好处呢？”天王回答：“我是天王，天耳能听得很远，只要有人念我的名字，我都能听得见。因为称念我的缘故，会增加我的势力、威德和眷属，我也会以神力以及命令鬼神护念此人，增长他们的福禄，让他远离衰损。”说完这些话就过去了。
 
【古文】
 
时优婆夷。欢喜踊跃。自思惟言。佛于百劫。精勤苦行。唯为我耳。

以佛恩故。乃使鬼王为我姊妹。便不寝寐。天垂欲晓。方得少眠。
 
【白话】
 
这时优婆夷欢喜踊跃，心里思惟：“佛在千百劫中，精进、勤苦修行, 就是为了我啊！因为有佛的恩德，才使鬼王和我以姊妹相称！”于是她便没有睡觉，等天快亮的时候，才小睡了一会。
 
【古文】
 
时彼家中。常令使人入林取薪。是时使人。早起入林。上树采薪。遥见尊者舍利弗目犍连五百比丘。在此林中。其精勤者。坐禅诵经。其懒惰者。卧少草上。
 
【白话】
 
当时她家中常常让仆人到林中砍柴，这时仆人早早就到林中上树砍柴，远远地看见尊者舍利弗、目犍连等五百比丘也在这山林中。那些精进的人正在坐禅诵经；有些懒惰的正躺在少许草上。
 
【古文】
 
时彼使人本随大家。到舍卫国。以故遥见。识二尊者。便自念言。我等大家。所尊敬者。今在此林。大家不知。若我徐取薪已。乃还白者。或有余人。脱先请去。我则有过。于事折减。先办斯要。后乃取薪。于事无苦。
 
【白话】
 
这位仆人曾跟随主人到过舍卫国，所以远远看到就认出了两位尊者，便暗自思索：“我们主人所尊敬的人就在这林中，主人还不知道，如果我慢慢地砍完柴后，才回去告诉她，可能会有其它人率先将他们请去供养，我就有过失。把手头的事放在一边，先办这个重要的事情，然后再来拿柴，也没什么损失!”
 
【古文】
 
即便下树。往尊者所。头面礼足。白言尊者。我大家优波斯那。礼足问讯。尊者答言。令优波斯那安隐受乐。解脱生死。白言。尊者。我大家优波斯那。请今日食。唯愿屈临。
 
【白话】
 
于是便下树来到尊者前，以头礼足，对尊者说：“我主人优波斯那向尊者礼足问讯。”尊者回答：“愿优波斯那身心安稳快乐，解脱生死!”仆人又说道：“尊者!我主人优波斯那今日设食相请，恳请屈尊光临。”
  
【古文】
 
尊者答言。汝还归家。告优波斯那。善哉优婆夷。知时知宜。佛赞五施得福无量。所谓施远来者。施远去者。施病瘦者。于饥饿时。施于饮食。施知法人。如是五施。现世获福。使者受教。礼退出林。急疾还家。
 
【白话】
 
尊者回答：“你回到家里告诉优波斯那：‘善哉优婆夷！能了知时宜。佛赞叹五施能令人得无量福德：所谓布施远方来客，布施远行者，布施病人，布施饥饿人饮食；布施知法人。这样的五种布施可于现世获得福报！”仆人听完教诲，礼谢后走出山林，急忙赶回家。
 
【古文】
 
到已问婢大家所在。答言。彼高屋上。初夜中夜。不得睡寐。今方始眠。使曰唤觉。婢言不敢。曰汝若不能。我自当唤。咸言随意。便前上屋。弹指令觉。觉已问言。欲何所白。白言大家。尊者舍利弗目犍连等在某林中。优波斯那甚大欢踊。即便自取耳二金环。而以赏之。
 
【白话】
 
回到家他就问婢女：“主人在哪里?”婢女答道：“在她的高屋上，初夜、中夜没有睡觉，现在刚刚睡下。”仆人说道：“叫醒她。”婢女言：“不敢。”仆人说：“你如果不能，我就自己去唤醒她。”婢女们都说：“随你的便！”仆人便走上高屋，弹指让她醒过来，主人醒后问道：“你想说什么事?”仆人说：“主人，尊者舍利弗、目犍连等正在某山林中。”优波斯那十分高兴，立即取下两枚金耳环来赏赐他。
 
【古文】
 
寻更白言。尊者有好言教到大家边。即曰有何好教。可时说之。具以五施而为说之。时优婆夷。欢喜踰前。譬如莲花见日即便开敷。时彼开解。亦复如是。即自解颈众宝璎珞。重以赐之。
 
【白话】
 
接着仆人又说：“尊者有好言教要我转告主人。”优波斯那立即问他：

“有什么好教言，快点告诉我！”他就将尊者说的五施教言告诉她。优婆夷听后更加欣喜，犹如莲花见到太阳立即开放，她心意开解也是如此。

于是她立即解下颈上佩带的璎珞等宝物又赐给仆人。
 
【古文】
 
使者白言。大家时起。洗手办具饮食供养。我向輙 持大家言教。请二尊者及五百弟子。今日来食。愿时供办。闻是语已。益复踊跃。言。我所欲作。已为我作。快不可言。我今放汝。更不属我。如汝善好。在家出家。聚落城邑。随处光好。
 
【白话】
 
仆人说道：“主人现在就请起来，洗手以后置办供养的饮食，我刚才擅自以主人的名义，恭请了二位尊者及五百弟子今日来应供，希望及时供办齐备！”优婆夷听完这话更加高兴地说：“我想做的，你都为我做了，我高兴得无以言表，现在就将你释放，不再属我所有，像你这样的好人，无论在家出家，在村落还是城市，都会一切顺利！”
 
【古文】
 
时优波斯那。即起洗手。告语家属及诸邻比。汝应作食。汝应燃火。汝应取水。汝应布座。汝应取花。如是种种。分部讫已。即自取药。捣末和筛。所供已办。即遣是人。还白时到。食具已办。唯愿知时。
 
【白话】
 
于是优波斯那立即起床洗手，告诉家人及多位邻居：你负责做饭，你负责生火，你负责提水，你负责铺设座位，你负责摘取鲜花。种种准备工作分配完毕后，自己便拿出药物，捣成粉末放在一起过筛。所有供品准备就绪，就派那个仆人回去告诉尊者及比丘僧众，饮食用具已经准备好，恳请及时应供。
 
【古文】
 
时二尊者。与诸比丘。着衣持钵。往诣其家。就座而坐。时优波斯那。手自行水。下种种食。色香味具。一切诸行。随业受报。好色食施。得好颜色。食有好香。得远名称。其味具足。得随意所欲。以食之报。

得大筋力。
 
【白话】
 
于是二位尊者与比丘众披上法衣托钵前往她家，依次落坐。优波斯那亲自端水依次供僧洗漱，然后摆设种种食物，色香味具全。一切诸行皆是随业感受果报。布施颜色好的食品，便得到庄严相貌；食物中有好的香味，就会美名远扬；食物具足味道，则能随心所欲，心想事成；供养食物的果报，能得强大体力。
 
【古文】
 
众僧食已。尊者舍利弗。即与之咒愿。其咒愿时。优波斯那。白言。尊者。愿当称彼毗沙门天王名。时舍利弗。咒愿已讫。寻便问言。汝于毗沙门天王。有何因缘。而称其名。
 
【白话】
 
僧众应供后，尊者舍利弗就为她咒愿。咒愿时，优波斯那说：“尊者，希望称念毗沙门天王的名字！”舍利弗咒愿完毕，就问她：“你同毗沙门天王有什么因缘而要称念他的名字?”
 
【古文】
 
白言。尊者。有希有事。以我昨夜诵法句故。彼天王住于空中听我诵经。赞我善哉善哉。姊妹善说妙法。我即仰问。汝为是谁。不睹身形。但有声耶。彼答我言。我是鬼王毗沙门身。闻汝诵经故。住而听耳。欲以天宝相遗。而非汝所宜。今以善言赠汝。我即问言。欲何所告。即言。尊者舍利弗目连。明日当至某林。汝可请来于舍供养。咒愿之时念称我名。我即问之。称汝名字。有何利益。彼即答我。具以上事。以是因缘。

我今称之。
 
【白话】
 
回答道：“尊者！有件很稀有的事，因我昨夜诵读《法句经》，毗沙门天王停在空中听我诵经，并赞叹我：‘善哉!善哉！姊妹善于演说妙法！’ 我便仰头问道：‘你是谁啊？怎么不见你的身形，只听到你的声音！’他告诉我：‘我是鬼王毗沙门，听到你诵经的缘故，所以停住聆听；本想以天宝相赠，但不适合你，就用善言来馈赠你！’我便问他：‘你想告诉我什么呢?’他便说：‘尊者舍利弗、目犍连明天会到某山林，你可以邀请他们到家中供养，咒愿的时候念我的名字。’我就问他：‘念你的名字有什么好处呢?’他便回答我，如前面所说的那样，因为这样的因缘，我如今称念他的名字。”
 
【古文】
 
舍利弗言。实为奇特。汝人彼天。而能屈意。与汝言语。云是姊妹。优婆夷言。我又更有奇特之事。比舍有神与我亲厚。如有女人共相往来。我布施时。此神语我。此阿罗汉此阿那含。此斯陀含。此须陀洹。此凡夫。此持戒。此破戒。此智慧。此愚痴。我虽闻是说。意等无二。于凡夫。犯戒等。如阿罗汉。
 
【白话】
 
舍利弗说：“实在是很奇特的事情！你是凡人，他是天王，却能屈尊与你说话并称你为姊妹。”优婆夷说：“我还有更加奇特的事情。这舍宅中有位神对我十分亲善，如同女人间互相来往，当我布施的时候，这位神就对我说：‘这位是阿罗汉，这位是阿那含，这位是斯陀含，这位是须陀洹，这是位凡夫俗子，这位持戒人，这位破戒人，这位是有智之人，这位是愚痴之辈！’我虽听到这些话，但心里看待他们平等无二，对凡夫、犯戒等人如同阿罗汉一样对待！”
 
【古文】
 
舍利弗言。汝实奇特。能于中生平等心。摩诃斯那言。我又复有奇特好事。我女人身。加复在家。而能除灭二十身见 。得须陀洹。舍利弗言。姊妹汝甚奇特。能于女身。成须陀洹。
 
【白话】
 
舍利弗说：“你实在奇特，能对这些人生平等心。”摩诃斯那说：“我还有奇特的好事。我是女人，又是在家人，却能灭除二十种身见，得到须陀洹果。”舍利弗说：“姊妹你非常奇特，能以女人身成为须陀洹！”
 
【古文】
 
优婆夷言。我又更有希有奇特。我有四子。皆恶邪见。我夫恶邪。又亦尤甚。于佛法僧。不识不敬。我若供养三宝。及给贫穷。便生嫉恚。咸言我等劳勤家业。而乃作此无益之用。虽有是说。我于道心。修善布施。终不退缩。亦不恚恨。
 
【白话】
 
优婆夷说：“我还有更奇特的事。我有四个儿子，皆心存邪见，我丈夫的邪见更严重，对佛法僧，不了解也不恭敬。如果我供养三宝，以及施舍穷人，他们便心生嫉恨，都说：‘我们辛辛苦苦创下的家业却被你用作这样没有利益的事情。’尽管他们这么说，但我的道心、修善布施始终没有退缩，对他们也没有怨恨心。”
 
【古文】
 
舍利弗言。妇人之法。一切时中。常不自在。少小则父母护。壮时则夫护。老时则子护。而汝不为夫子所制。随意修善。姊妹我今诲汝。可喜善言。何者好事。谓佛世尊。是暮当往毗纽乾特林。我用是事。以相报遗。语已辞还所止。优婆夷言。尊者所告。实为甚善。尊者去后。

当办所供。以待世尊。
 
【白话】
 
舍利弗说：“女人在一生中常不自在。小时候受父母监护，成年后受丈夫监护，年老后则受子女监护。而你不受丈夫子女的约束，能随心所欲修善积德。姊妹我现在告诉你，让你欢喜的话。什么好事呢？如来世尊今天傍晚要到毗纽乾特山林中。我以此消息来报答你的供养。”说罢，告别回到他们原来的所在。优婆夷说：“尊者告诉的事实在太好了！” 尊者走后，优婆夷立即置办供物，等待世尊的到来。
 
【古文】
 
如是世尊。已至是林。摩诃斯那。甚大欢喜。即集诸优婆夷。寻于其暮。往至佛所。遥见世尊光相殊妙。五情悦豫。喜踊无量。到已作礼。种种香华。供养佛毕。却坐一面。佛为说法。施论戒论。生天断欲。涅槃之论。
 
【白话】
 
正如尊者所言，世尊已到树林中。摩诃斯那十分欢喜，立即集合诸位优婆夷，随即在傍晚时前往佛前。远远看见世尊光相殊妙，内心愉悦畅快无比，欢喜无量。到佛前作礼问讯，以种种香花供养佛陀后，退坐在一边。佛为她们宣说施论、戒论、生天断欲、涅槃之论等法要。
 
【古文】
 
闻说法已。将欲还家。合掌白佛。我此村人普皆邪见。不识佛法。不知佛德。不好布施。故使沙门婆罗门。入此村乞。常至我家。唯愿世

尊。随有几时。住此邑。佛及弟子常受我请。四事供养。白已礼足而退。
 
【白话】
 
摩诃斯那听完法后，将要回家时，合掌对佛说道：“我们村落的人普遍心怀邪见，不认识佛法，不知佛德，不喜好布施，所以使得沙门、婆罗门进入此村乞食常常到我家中。恳请世尊，无论在此村落住多长时

间，佛及弟子常能接受我的邀请，以四事供养。”说完顶礼佛足后退下。
 
【古文】
 
次第观诸比丘所止宿处。最后见有一病比丘卧草窟中。即问大德。何所苦患。比丘答言。道路行来。四大不调 。困苦少赖。优婆夷言。

大德所患。便宜何食。答言医处。当服新热肉汁。
 
【白话】
 
接着依次察看比丘们所居住的地方，最后见有一位患病比丘躺在草房中，便问道：“大德，您有什么痛苦和疾病呢?”比丘回答说：“一路走来，身体四大不调，致使少有些痛苦。”优婆夷说：“大德所患的病适合吃什么东西呢？”回答道：“医生说应当吃些新鲜热肉汁。”
 
【古文】
 
优婆夷言。莫复余求。我明日当送。答言可尔。时优婆夷。礼足还家。自思惟言。我得大利。见佛世尊及舍利弗等诸大尊者。深加欣庆。

然不忆念明十五日。
 
【白话】
 
优婆夷说：“不要去别处找了，我明日送来。”比丘答道：“可以。” 于是优婆夷礼足后，辞别回家，暗自想到：“我得了很大利益，见到世尊及舍利弗等诸位大尊者。”想到这里更加欢喜，但未曾想到明天是十五日。
 
【古文】
 
时彼国法。其十五日。一切不杀。杀者夺命。明日晨朝。敕使持钱买新热肉。使人受教。诣市遍求。不得空还。白大家言。今十五日。市无屠杀。时优婆夷。告使人言。汝持千钱。买百钱肉。有求利者或能与汝。使人持钱又往推觅。
 
【白话】
 
当时该国的法律规定每月十五日不杀一切众生，杀生者死罪。第二天清早，派仆人拿钱买新鲜热肉。仆人领命找遍了整个集市也没能得到，只得空手而还。仆人回来对女主人说：“今天是十五日，市场上没有屠宰牲畜。”这时优婆夷告诉仆人说：“你拿一千钱买一百钱的肉，有人贪图利益，或许能卖给你。”仆人拿着钱又去寻找。
 
【古文】
 
王限重故。无敢与者。使人还白。具如事情。时优婆夷。闻是事已。心忧愁恼言。汝持金钱。等重买索。尔时使人。虽持金钱。如敕推求。而诸屠者。虽贪其利。王法严重。惧失命忧。无敢与者。如是往返。了不能得。
 
【白话】
 
因王法严厉，没人敢卖给他。仆人回来将事情如实向她禀报，优婆夷听后，心中愁恼，说道：“你拿着金钱，去买相等重量的肉。”这时仆人虽拿着金钱，如主人所教寻求卖主，所有屠户虽然贪图获利，但王法严厉，害怕失去性命，所以没有人敢卖给他。如此仆人往返寻觅，最终也没有得到。
 
【古文】
 
时优婆夷。倍增愁恼。念病比丘。已受我请。而我设当不供所须。或能失命。便是我咎。当设何计。念是事已。重自思惟。往昔菩萨。以一鸽故。犹自屠割。不惜身肉。况此比丘。于鸽有降。我宁不爱自己身肉而不济彼。
 

 
【白话】
 
此时优婆夷更加愁恼，她想：“那位病比丘已接受了我的请求，而我假设没有供给他所需的肉汁，或许会失去性命，这便是我的罪过。该想个什么办法呢？”想到这些，重又想到：“往昔菩萨为救一只鸽子的缘故，尚且屠割自己，不吝惜自己的身肉。难道这位比丘还不如一只鸽子吗？我怎会爱惜自己的身肉而不救他！”
 
【古文】
 
彼作是念已。将一可信常所使人。却入静室。净自洗身。踞坐床上。敕使人言。汝今割我股里肉耳。尔时使人如教。即以利刀割取。当割肉时。苦痛逼切。闷绝躄 地。时婢即以白氎缠裹。
 
【白话】
 
想到这些，她便带着一位自己信任的、常使唤的婢女进入一间静室，清洗自己的身体，坐在床上，命令奴婢：“你现在割取我大腿的肉。” 这时奴婢依照她的话，随即以利刀割取。当割肉时，痛彻心肺，昏倒在地，这时婢女立即用白布为她包裹伤口。
 
【古文】
 
既取肉已。合诸药草。煮以为臛 。送病比丘。比丘受是信心檀越所送食已。病即除愈。夫婆罗门于时不在。行还问言。摩诃斯那为何所在。答在某房中。其夫往见。颜色变异。不与常同。即便问言。汝今何缘。憔悴乃尔。对曰。我今为病所侵。
 
【白话】
 
割完肉，便配和各种草药一起煮成肉羹，送给生病比丘。比丘接受了具信施主所送的鲜肉汁，食后病即痊愈。她的婆罗门丈夫当时并不在家，外出回来后，问道：“摩诃斯那在哪儿？”有人回答说在某房中，她的丈夫就前去看她，见其脸色与以往大不相同，便问道：“你今天为何如此的憔悴？”她回答说：“我现在身染疾病。”
 
【古文】
 
其夫忧愁。寻集诸医。诊其所患。医集问言。汝有何疾。所疾发动。其来久如。有休间不。答言。我病一切时痛。如今疼苦无复休间。时医察脉。不知所疾。默然还出。其夫垂泣。而问妻言。汝何所病。以情见语。妻答之曰。明医不知。我焉能知。
 
【白话】
 
他的丈夫甚感忧愁，马上找来很多医生为她诊断，医生们到齐后问道：“你有什么病？这病发作以来有多久了？是否有间歇的时候？”她回答道：“我这病一直疼痛，就像现在疼痛一样没有间断。”医生就为她把脉，仍不知她患什么病，默然退出。她的丈夫流着泪问道：“你患的是什么病？把实情告诉我吧。”妻子答道：“连高明的医生都不知道，我怎会知道呢？”
 
【古文】
 
时婆罗门。问家内人。汝等能知摩诃斯那所苦患不。时诸使人白言。大家。我等不知。当问可信所亲近者。时婆罗门。即召彼婢于屏密处。问言。我妇何由有疾。婢以实答。大家当知。为病比丘故。割肉饴 之。
 
【白话】
 
于是婆罗门问家里人：“你们是否知道摩诃斯那所患的病吗？”众仆人回答：“主人，我们不知道，您应问她身边的亲信。”于是婆罗门随即唤来那位婢女到隐蔽处，问道：“我妻子因为什么患病?”婢女即以实情相告：“主人应当知道，她为救一位病比丘，才割身肉相赠。”
 
【古文】
 
夫闻是已。于佛法僧。生恚害心。便于街巷。高声唱言。沙门释子。食啖人肉。如驳足王 。尔时笃信优婆塞。闻婆罗门骂佛法僧。忧愁不乐。往世尊所。头面礼足。世尊告曰。汝等何故。愁惨不乐。白言。世尊。有一婆罗门。于多人处。高声唱骂佛法众僧。昔驳足王食啖人肉。

今沙门释子食啖人肉。亦复如是。愿佛世尊。敕诸比丘莫食人肉。
 
【白话】
 
丈夫听后，对佛法僧心生嫉恨，便在大街小巷中大声说道：“沙门释子吃人肉，就像斑足王一样。”这时笃信三宝的优婆塞们听到婆罗门骂佛法僧后忧愁不乐，于是前往世尊前，以头礼足。世尊问道：“你们为何愁苦不乐？”答道：“世尊，有一位婆罗门在人多处高声大叫，骂佛法僧。过去斑足王吃人肉，如今沙门释子也是这样吃人肉。希望佛陀告诫众比丘不要吃人肉。”
 
【古文】
 
尔时世尊。以是事故。集比丘僧。呼病比丘。时病比丘。闻世尊教。心怀喜踊。世尊大慈。乃留及我。身虽羸瘦。自力而来。到已礼足。却坐一面。佛言。贵子。汝何所患。比丘白言。为病所恼。今见世尊。小得瘳 降。
 
【白话】
 
这时世尊以此缘故召集众比丘，叫病比丘前来。病比丘听到世尊叫他前去，心中欢喜，想到：“世尊大慈大悲，竟然注意到我。”虽然身体瘦弱，仍然凭着自力前来。到佛前礼足后坐在一边。佛问道：“贵子，你何处不适？”此比丘回答：“为病所恼，今日得见世尊，病情略有好转。”
 
【古文】
 
世尊又问。今日汝何所食。答言今日食肉汁食。佛言。所食是新肉为干肉乎。答言新肉。天竺国。热肉不经宿。所食若新若干。善男子。汝食肉时。为问净不净不。答言。世尊。我病困久。得便食之。实不问也。
 
【白话】
 
世尊又问道：“今天你吃的是什么？”比丘回答：“今日吃的是肉汁。’佛说：“所吃的是鲜肉还是干肉？”比丘回答：“是鲜肉。”在天竺国，热肉不经宿，所以人们所食或为鲜肉，或为干肉。佛又问：“善男子，你吃肉时，问没问是净肉还是不净肉呢？”答道：“世尊，我生病日久，得到肉便吃下去，实在没有问。”
 
【古文】
 
佛言。比丘。汝云何乃受不净食。比丘之法。檀越与食。应先问之。此是何肉。檀越若言。此是净肉。应重观察。可信应食。若不可信。便不可食。尔时世尊。即制比丘。诸不净肉。皆不应食。若见闻疑。三不净肉 。亦不应食。如是分别应不应食。
 
【白话】
 
佛说：“比丘，你为何接受不净食？”比丘的规矩：当施主供养肉类食物时，应先问：“这是什么肉？”施主若说这是净肉，比丘应重新观察，如果施主所言可信便食，若不可信便不可食。这时世尊随即制定比丘戒：各种不净肉都不应食；若亲自看见或听说或怀疑为自己而杀的肉即是三不净肉，不应食用，要这样判断应不应食。
 
【古文】
 
时优婆夷。闻佛世尊。正由我故。制诸比丘。不得食肉。生大苦恼。以缘于己。永令比丘不食肉故。即语夫言。若能为我。请佛及僧。明日来此。设供养者。甚善。若其不能。我当舍命。乃自以身肉施人。汝有何悔。乃起是事。
 
【白话】
 
这时优婆夷听说佛正由于自己的缘故制定比丘戒，不得食肉，十分苦恼。心想因为自己的缘故才令比丘永远不许食肉，随即对丈夫说：“倘若能为我请佛及僧明日来此，置办供养，那就很好。倘若不能，我就舍弃生命。我是自愿以身肉施与他人，你有什么可悔恨的呢？竟生出这种事。”
 
【古文】
 
此婆罗门。素于三宝。无信敬心。闻妻是语。以其妻故。入林趣佛。至佛所已。即言。瞿昙沙门。及诸弟子。当受我请。明日舍食。佛默然受。时婆罗门。知佛受请。还家语妻。沙门瞿昙。已受汝请。时优婆夷。即敕家内。办种种食香花坐具。
 
【白话】
 
这位婆罗门丈夫向来对三宝没有信敬心，不过听了妻子的这番话，为了妻子的缘故，入林中寻找佛陀。来到佛前，说道：“瞿昙沙门及诸位弟子请接受我的邀请，明日到我家受供。”佛默然接受。这时婆罗门知道佛已接受邀请，回家对妻子说：“沙门瞿昙已接受你的邀请。”随即优婆夷便吩咐家人置办种种食物、香花、坐具。
 
【古文】
 
明日时到。遣人林中。往白世尊。食具已办。惟圣知时。佛与比丘。着衣持钵。往至其家。就座而坐。坐已问婆罗门。摩诃斯那今何所在。

答言。病在某房。佛言。唤来。时婆罗门。即往告言。汝师呼汝。
 
【白话】
 
第二天吃饭时间已到，她派人去林中告诉世尊：“食物、器具已置办齐备，请世尊应时前往。”佛与比丘们着衣托钵前往她家，就座后问婆罗门：“摩诃斯那如今在什么地方？”婆罗门答道：“在某房中卧病在床。” 佛说：“将她叫来。”这时婆罗门随即前去告诉摩诃斯那：“你师父叫你过去。”
 
【古文】
 
即曰。我摩诃斯那礼佛法僧足。我有病苦。不任起往。其夫往白佛言。优婆斯那礼佛法僧足。我有病苦。不任起往。佛告阿难。汝往告优婆斯那。

汝起见佛。阿难即往。告优婆斯那。世尊呼汝。汝可往见。
 
【白话】
 
摩诃斯那说道：“我摩诃斯那顶礼佛法僧足，我病痛缠身，不能起身前去见佛。”他的丈夫前去对佛说：“优波斯那顶礼佛法僧足，现在病痛缠身，不能起身前往见佛。”佛告诉阿难：“你前去告诉优波斯那：‘你起来前去见佛。’”阿难随即前去告诉优波斯那：“世尊叫你，你可前去拜见。”
 
【古文】
 
时优婆斯那。即于卧起。合掌白言。我今礼佛法僧。思见世尊。如饥思食。如渴思饮。如寒思温。如热思凉。如失道思导。我思见佛。亦复如是。心虽欲往。身不肯随。阿难还白佛。如优婆斯那所说。
 
【白话】
 
这时优波斯那在卧榻上起身合掌说道：“我现在顶礼佛法僧，想见世尊的心情，如饥饿人思念食物，如口渴人思念饮水，如寒冷人思念温暖，如炎热人思念清凉，如迷路人思念向导，我想见佛的心情也是如此。心虽想去，可身体却动不得。”阿难回去就将优波斯那所说向佛陀禀告。
 
【古文】
 
佛敕阿难。并床舆来。阿难奉教。使人舆来。到于佛前。尔时如来。放大光明。诸遇佛光触其身者。狂者得正。乱者得定。病者得愈。时优婆斯那。遇佛光已。苦痛即除。
 
【白话】
 
佛告诉阿难：“连床带人一起抬来。”阿难受教，派人将优波斯那抬到佛前。这时如来放大光明，凡被佛光照触的人们，疯狂之人得以正常，迷乱之人得以稳定，有病之人得以痊愈。此时优波斯那遇到佛光后，痛苦随即消除。
 
【古文】
 
尔时舍神。以水洗疮。以药涂之。平复如故。时优婆斯那。即起下床。手执金瓶。自行澡水。下种种食。色香味具。佛食已。澡手洗钵。为摩诃斯那。说微妙法。所谓布施持戒。人天果报。生死过患。贪欲为害。出离灭乐。十二因缘轮转不息。时优波斯那。闻佛所说。得断悭嫉。成阿那含道。
 
【白话】
 
这时舍神用水给她洗伤口，并将药涂在伤口上，使伤口平复如初。优波斯那立即起身下床，手拿金瓶，亲自行澡漱水，摆上种种美食，色、香、味具全。佛用斋后，净手洗钵。之后为摩诃斯那宣说妙法：布施持戒，人天果报，生死过患，贪欲为害，出离灭乐，十二因缘轮转不息。优波斯那听了佛所说的妙法，断尽悭吝、嫉妒等烦恼，证得阿那含果。
 
【古文】
 
家内眷属。悉受五戒。其婆罗门舍离邪见。信敬三宝。受优婆塞戒。时会四众。有得须陀洹者。有得斯陀含阿那含阿罗汉者。有发大道心者。一切大小。莫不欢喜。时有众人畏生死者。各作是念。今此女人。乃能如是。自割身肉。以供沙门。甚为奇特。我等若舍聚落田宅。岂足为难。便各弃舍聚落家属。出家求道。勤修精进。断诸结漏。成罗汉道。时此聚落。

佛法信行。广阐流布。
 
【白话】
 
家中眷属皆受了五戒，婆罗门丈夫也抛弃邪见，信敬三宝，受了优婆塞戒。这时与会四众弟子有人得须陀洹果，有人得斯陀含、阿那含、阿罗汉果，有人发起广大道心，众人无不欢喜。此时有众多畏惧死亡的人都这样想：“今天这位女子能做这样的事，自割身肉来供养沙门，真是十分奇特。我们如果舍弃村落田宅又有何难？”便各个舍弃村落、家属，出家求道，勤修精进，断尽种种烦恼，得阿罗汉果。于是此村落中佛法被广泛信仰，阐扬传播。
 
【古文】
 
以是缘故。有强志者。乃至女人。诵读经法。不惜身肉。得诸道果。况于丈夫勤心道业。当不成者乎。是因缘故。诸善男子。当勤善法。畏于生死。使得结使微薄。离于生死。
 
【白话】
 
以此缘故，有意志坚强的人，乃至于女人，诵读经法，不吝惜身肉，即能得到各种道果，何况男子汉大丈夫勤奋修行道业，又怎能不成就呢？因此，诸位善男子，应当勤修善法，于生死有畏，便可以使烦恼变得越来越微薄，最终脱离生死。
 
【古文】
 
虽于末法之中不能得度。缘此功德。当于人天受无穷福。弥勒世尊。不久五十六亿七千万岁。来此成佛。当为汝等广说妙法。汝于其中。随愿所求成三乘道。悉得解脱。
 
【白话】
 
虽然在此末法时不能得度，但依此功德，当在人间、天上享受无穷的福报。弥勒世尊不久将于五十六亿七千万年，来此世间成佛，会为你们广说妙法，你们在那时随已心愿，成就三乘道果，均得解脱。
 
  

## 五百盲儿往返逐佛缘品第五十五
 

 
【古文】
 
如是我闻。一时佛住舍卫国祇树给孤独园。尔时毗舍离国。有五百盲人。乞匃自活。时闻人言。如来出世。甚奇甚特。其有众生睹见之者。癃 残百病。皆蒙除愈。盲视聋听。痖语偻伸。拘躄 手足。狂乱得正。

贫施衣食。愁忧苦厄。悉能解免。
 
【白话】
 
如是我闻：一时，佛住在舍卫国祇树给孤独园。当时毗舍离国中有五百名盲人,依靠乞讨为生，他们听到有人说：“如来出世，非常奇特。凡是亲眼目睹的众生，衰弱残废各种疾病，都能得到加被而痊愈。盲人得见、聋人能听、哑巴能语、驼背伸展、痉挛跛足和精神狂乱得以纠正、贫困的施以衣食,愁忧困苦如是种种都能得以免除！”
 
【古文】
 
时诸盲人。闻此语已。还共议言。我曹罪积。苦毒特兼。若当遇佛。必见救济。便问人言。世尊今者。为在何国。人报之曰。在舍卫国。闻此语已。共于路侧。卑言求哀。谁有慈悲。愍我等者。愿见将导。到舍卫国。至于佛所。唤倩经时。无有应者。
 
【白话】
 
这些盲人听到这些话，聚在一起商议：“我们这些人罪业深重，痛苦异常，如果能够遇到佛陀，一定会得到救助！”他们便向人打听：“世尊如今在哪个国家？”有人告诉他们：“在舍卫国！” 他们听罢，便一起在路旁以可怜的口气哀求：“谁有慈悲心怜悯我们，希望能引导我们到舍卫国佛陀那里？”呼唤恳求多时，也没有人答应。
 
【古文】
 
时五百人。复共议曰。空手倩人。人无应者。今共行乞。人各令得金钱一枚。以用雇人。足得达彼。各各行乞。经于数时。人获一钱。凡有五百。合钱已竟。左右唤人。谁将我等。到舍卫者。金钱五百。雇其劳苦。时有一人。来共相可。相可已定。以钱与之。
 
【白话】
 
于是五百人又共同商议：“两手空空请别人，人家自然不会答应。现在我们一起去乞讨，让每个人拿出一枚金钱，用来雇人，足以到达那里！” 于是大家分头乞讨，过了一段时间，每人乞得一枚金钱，共计有五百,金钱合集后，各方请求别人：“谁能够带我们去舍卫国，我们用五百枚金钱给他作辛劳费。”于是有一个人前来应召，一起商定后便把钱交给他。
 
【古文】
 
敕诸盲人。展转相牵。自在前导。将至摩竭国。弃诸盲人。置于泽中。是时盲人。不知所在。为是何国。互相捉手。经行他田。伤破苗谷。

时有长者。值来行田。见五百人。践蹋苗稼。伤坏甚多。
 
【白话】
 
他告诫盲人们一个拉着一个，自己在前面引路。带他们到了摩竭国，他便把五百个盲人抛弃在荒野中。当时盲人们不知道身在何处，便互相牵着手前行，经过他人的田地，损坏了不少谷苗。正赶上一个长者查看农田，看见这五百人践踏庄稼，损坏了很多。
 
【古文】
 
嗔愤怒盛。敕与痛手。乞儿求哀。具宣上事。长者愍之。令一使人将诣舍卫。适达彼国。又闻世尊。已复来向。摩竭提国。是时使人。复还将来向摩竭国。
 
【白话】
 
他十分愤怒，便令手下痛打他们；众乞丐纷纷求饶，详细述说了他们的经历。长者怜悯他们，便派一个仆人领他们到舍卫国。刚到达舍卫

国，又听说世尊已经来了摩竭提国，仆人于是又把他们领回摩竭提国。
 
【古文】
 
时诸盲人。钦仰于佛。系心欲见。肉眼虽闭。心眼已睹。欢喜发中。

不觉疲劳。已至摩竭。复闻世尊。已还舍卫。如是追逐。凡经七返。
 
【白话】
 
这些盲人敬重仰慕佛陀，一心想见到佛陀。他们的肉眼虽瞎，可是心眼已经“看”到世尊，因此内心深感欢喜，不觉得疲劳。到了摩竭提

国，又听说世尊已经回到舍卫国。就这样来回追逐世尊前后往返了七次。
 
【古文】
 
尔时如来。观诸盲人。善根已熟。敬信纯固。于舍卫国。便住待之。使将盲人。渐到佛所。佛光触身。惊喜无量。即时两目。即得开明。乃见如来。四众围绕。身色晃昱。如紫金山。感戴殊泽。喜不自胜。
 
【白话】
 
这时如来观察到这些盲人的善根已经成熟，敬信心纯净坚固，便在舍卫国停下等待他们。仆人领着盲人们快到佛前时，佛的光芒照到身上，他们惊喜万分，双眼立刻见到了光明。看见如来，周围四众弟子围绕，

身上的光芒明亮照人，如同紫金山。众人感戴佛的深恩厚德，喜不自胜。
 
【古文】
 
前诣佛所。五体投地。为佛作礼。作礼毕讫。异口同音。共白佛言。唯愿垂矜。听在道次。时佛告曰。善来比丘。须发自堕。法衣在身。重为说法。得阿罗汉。
 
【白话】
 
来到佛前，五体投地，给佛施礼。施礼已毕，然后异口同声地对佛陀说：“恳请世尊悲悯，允许我们出家学道！”佛对他们说：“善来比丘！” 于是须发自落，法衣披身。世尊又为他们说法，他们都证得阿罗汉果。
 
【古文】
 
尔时阿难。见诸盲人。肉眼明净。又尽诸漏。成阿罗汉。长跪合掌。前白佛言。世尊出世。实复奇特。所为善事。不可思议。又此诸盲人。特蒙殊泽。肉眼既明。复获慧眼。世尊出世。正为此等。佛告阿难。我非但今日。除其冥闇。乃往久远。无量劫时。亦为此等。除大黑闇。阿难白佛。不审世尊。过去世中。为此除闇。其事云何。
 
【白话】
 
这时阿难看见盲人们肉眼清净复明，又断尽一切烦恼，证得阿罗汉。便长跪合掌，上前对佛说道：“世尊出世，真是太奇特了！所做的种种善行，让人不可思议。这些盲人蒙受殊胜的恩泽，肉眼复明，又获得慧眼，世尊出世正是为了度化他们。”佛告诉阿难：“我不但今日去除了他们的黑暗，在过去久远无量劫的时候，也为他们去除了大黑暗！”阿难便问：

“不知世尊在过去世中为他们去除黑暗，是怎么一回事呢？”
 
【古文】
 
佛告阿难。乃昔久远。无量无数。阿僧祇劫。此阎浮提。五百贾客。共行旷野。经由崄 路。大山谷中。极为黑闇。时诸商人。迷闷愁忧。恐失财物。此处多贼。而复怖畏。咸共同心。向于天地日月山海一切神祇。啼哭求哀。
 
【白话】
 
佛告诉阿难：“在过去久远无量无数阿僧祇劫以前，此阎浮提有五百名商人在旷野中行走，他们经过一段险路，在大山谷中极为黑暗。这时商人们迷茫忧愁，害怕失去财物，此地常有强盗出没，而且又令人恐惧。

于是一起向天地、日月、山海一切神祇啼哭哀求，希望获得救助。
 
【古文】
 
时萨薄主。愍诸商客迷闷之苦。便告言曰。汝等莫怖。各自安意。吾当为汝作大照明。是时萨簿。即以白氎。自缠两臂。酥油灌之。然用当炬。将诸商人。经于七日。乃越此闇。时诸贾客感戴其恩。慈敬无量。

各获安隐。喜不自胜。
 
【白话】
 
这时商主怜悯商人们的痛苦，便对他们说：‘你们不要恐怖，安下心来，我将为你们作大照明。’于是商主便把白布缠到两支胳臂上，用酥油浇透后，当做火炬点燃，领着众人走了七天才越过黑暗的山谷。各位客商感戴他的恩德，慈敬无量，得到安稳后喜不自胜！”
 
【古文】
 
佛告阿难。尔时萨薄。岂异人乎。我身是也。我从昔来。国城妻子。及以肉血。恒施众生。以是之故。今致特尊。尔时五百诸贾客者。岂异人乎。今此五百比丘是也。过去世时。以生死力。施其光明。今得成佛。

亦施无漏慧眼。
 
【白话】
 
佛告诉阿难：“当时的商主不是别人，就是现在的我，我从往昔以来将国城妻子儿女以及血肉常布施给众生，因为这个缘故，如今才获得至尊的佛果。当时的五百名商人不是别人，就是现在的五百比丘。过去世中我曾用生死的力量给予他们光明，现在我成就佛道，依然布施给他们无漏清净的慧眼。”
 
 【古文】
 
尔时众会。闻佛所说。有得须陀洹斯陀含阿那含阿罗汉。有种辟支佛善根。或发无上道意。度者甚多。慧命阿难。及诸众会。闻佛所说。

欢喜奉行。
 
【白话】
 
当时与会大众，闻佛所说，有的成就须陀洹、斯陀含、阿那含、阿罗汉果，有的种下辟支佛善根，有的萌发无上道心，得到度化的人非常众多。慧命阿难及与会大众，闻佛所说，欢喜奉行。
 

## 富那奇缘品第五十六
 

 
【古文】
 
如是我闻。一时佛在舍卫国祇树给孤独园。尔时放钵国。有一长者。名昙摩羡（此言法军）。于彼国中。巨富第一。时长者妻。生一男儿。值出军征伐余国。因字其儿。号曰羡那（此言军也）。后复生儿。值王出军征讨得胜。复字其儿比耆陀羡那（此言胜军）。二子长大。各为娶妻。
 
【白话】
 
如是我闻。一时，佛住在舍卫国祇树给孤独园。当时放钵国有一位长者，名叫昙摩羡(汉语：法军)，是国内第一巨富。当时长者的妻子生了一个男儿，正遇上本国出军征伐他国，于是给儿取名叫羡那(汉语：军也)；后来又生一个儿子，正值国王出兵征讨得胜回来，于是给这个儿子

取名叫比耆陀羡那(汉语：胜军)。两个儿子长大后都为他们娶了妻子。
 
【古文】
 
尔时长者。遇疾困笃。数召诸医。瞻养其病。看视医师。甘饍尽供。医贪利养。欲遗残病。逆怀奸诈。更与余药。使病不瘥 。时有一婢。

供养长者。饮食汤药。恒知时宜。
 
【白话】
 
当时长者得病，困苦加剧，屡次请多位医师来察看调养他的疾病。来看病的医生，他家都供给美味佳肴，医生贪图利养，想让他留些病。就心怀奸诈，给他吃无关的药物，使他的病不能痊愈。当时有一个奴婢，服侍照顾长者的饮食汤药，一直是恰如其分。
 
【古文】
 
白长者言。从今以去。此诸医师。不足更唤。恶意相误。病更不瘥。今我自当。如前法度。随病所须。更莫唤医。婢便看养。长者得瘥。于是其婢。白长者言。大家。我看大家。瞻视供养。病得除瘥。唯当垂愍。

赐我一愿。
 
【白话】
 
她对长者说：“从今以后，这些医生没必要再叫来了，他们心怀恶意，耽误您的病情，使您不得痊愈。我现在开始按以前的方法，根据病情的需要来照顾您，再也不要请医生了！”从此这个奴婢便看护长者，不久便痊愈了。于是这个婢女对长者说：“主人！我看护主人，照顾起居，供养饮食,您的病得以痊愈，只希望您能怜悯满足我一个愿望!”
 
【古文】
 
长者告曰。卿求何等。时婢便言。欲得大家与我共通。若不见违。当从我志。长者不逆。即遂其愿。交通已竟。便觉有身。时婢怀妊。十月已满。生一男儿。其愿满足。故因字其儿。名富那奇（此言满愿）。
 
【白话】
 
长者问她：“你想求什么呢?”于是婢女就说：“我想与主人私通,若不见违就满足我的意愿!”于是长者便同意了她的请求。私通后，婢女便知道怀了孕。她怀孕十月期满，生下一个男儿，因她满足了自己的心愿，所以给儿子取名叫富那奇(汉语：满愿)。
 
【古文】
 
端正福德。宜于钱财。善能估贩。种植治生。倍获盈利。所至到处。无有不吉。虽复禀受长者遗体。才艺智量。出过人表。然是厮贱婢使所生。不及儿次。名在奴例。
 
【白话】
 
此儿长得端正英俊，具福德相，适合管理钱财，善于经商，从事种植等生计都能获得丰厚的利润，所到之处没有不顺利的。他虽然秉承了长者的天赋，才能、技艺、智慧超众，却因为是卑贱的奴婢所生，不够作儿子的资格，只列在奴仆中。
 
【古文】
 
尔时长者。复婴痼疾 。困笃着床。将死不久。遗言殷勤。告其二子。吾设没后。慎勿分居。长者被病。虽服医药。不能救济。奄致命终。尔时二子。承用父教。共居一处。经历年载。值时有缘。欲至他国。贾作治生。各以家居妇儿。付嘱富那奇。为我看视斯等大小。及家余事。

悉用相累。正尔别去。
 
【白话】
 
这时长者又患了不治之症，病情危重躺在床上，临死前，殷切告诫他的两个儿子：“我如果死了，你们千万不要分家!”长者为病所困，虽然服药也没能挽救，不久命终。当时两个儿子听从父亲的教导，一起居住，经过了几年。正好当时有机会到其他国家去作生意，两个儿子便各自将家中的妻子、儿女托付给富那奇：“为我看护家里老少以及办理家里的其他杂事，”把所有事情都委托给他后，就离开了。
 
【古文】
 
于时富那奇。即受其教。营理家事。时二兄子。数往其所。求索饮食及余所须。时富那奇。称给其意。随其所求。买索与之。卒值一日无钱持行。胜军小儿。白富那奇。我今饥渴。与我饮食。
 
【白话】
 
于是富那奇按照他们的话管理家里的事务。当时两位兄长的儿子经常前往他那里，索要饮食及其它的所需，富那奇尽力满足他们的心愿，要什么就买来送给他们。偶尔有一天富那奇身上没有带钱，胜军的小孩对富那奇说：“我现在很饥渴，给我些饮食。”
 
【古文】
 
手中无钱。索食叵得。小儿嗔恚。往语其母。今富那奇。怀情不普。见伯父儿。随意给称。我从索食。独不见与。母闻儿言。恨心便生。云此婢子。敢怀偏心。
 
【白话】
 
因为手里没钱就没有买食物给他，小孩没有得到，就心生忿怒，便去告诉他的母亲：“今天富那奇很不公平，看见伯父的儿子，要什么给什么，我向他要吃的，唯独不给我。”母亲听了儿子的话，心生愤恨便说：

“这个婢女的儿子，竟敢有偏心！”
 
【古文】
 
胜军还家。其妇及儿忿心未息。具以上事。向胜军说。胜军闻之。倍怀愤怒。此婢子奴。敢违我教。薄贱我儿。吾当杀之。怀情已定。求兄分居。兄敬父敕。即时不可。
 
【白话】
 
胜军回到家中，他的媳妇和儿子怒气未消，将前面发生的事告诉胜军，胜军一听极其愤怒：“这个婢子竟敢违背我的嘱托，瞧不起我的儿子，我要杀了他!”心里主意已定，就请求与哥哥分家。哥哥遵重父亲的遗言，没有立即答应他。
 
【古文】
 
胜军懊恼。数求不止。兄见意盛。察其所规。知弟怀恚。意不得已。即可其言。听各分居。弟以家财。一切所有。养生园宅。用作一分。以富那奇。用作一分。以此二分。恣兄取之。谓兄取财。规自取富那奇。

而欲杀之。
 
【白话】
 
胜军十分恼怒，屡次不停地请求。哥哥看出他心里急切，就观察他的意图，知道弟弟心中怀恨，在不得已的情况下，接受他的要求，同意分家。弟弟将家中所有财产以及养家田宅作为一份，将富那奇作为一份，将这两份让哥哥随意挑选。以为哥哥会选择家财，打算自己取富那奇以便杀他。
 
【古文】
 
兄知胜军心害富那奇。慈心怜愍。取富那奇。空将妻子。单罄来出。依余家住。时富那奇。问其嫂曰。与我少钱。欲用买薪。兄嫂答曰。唯有五钱。即解用与。时富那奇。持此五钱。诣市买薪。见一束薪。卖索五钱。
 
【白话】
 
哥哥知道胜军心里想谋害富那奇，慈心怜悯便选择了富那奇，只带着妻儿,空手而出，依靠别人家居住。有一次富那奇对他的嫂子说：“给我一点钱要买些柴。”嫂子答道：“只有五文钱。”就拿给他。当时富那奇拿这五文钱去集市上买柴，看见一束柴要卖五文钱。
 
【古文】
 
时富那奇。即买其薪。雇以五钱。寻见牛头栴檀香木在薪束中。意甚欢喜。持薪归家。取此香木。分为十段。值王夫人热病之极。当须牛头栴檀香木。摩以涂身以除其病。举国推觅求之叵得。
 
【白话】
 
于是富那奇就买下那捆柴，给了五文钱。不久发现柴束中有牛头栴檀香木，大喜过望，拿着柴回到家中。取出香木分成十段，正赶上国王夫人得了极重的热病，需要牛头栴檀香木磨成粉，涂在身上治病，举国上下寻找也未能找到。
 
【古文】
 
即令国内。谁有香木一两。当与黄金千两。时富那奇。往应王募。持一小段。用奉王家。王如本令。偿千两金。如是展转。十段香木。悉皆售尽。得金万两。因用起居。园田舍宅。象马车乘。奴婢畜生。家业于是。丰富具足。过踰于前。合居数倍。
 
【白话】
 
于是国王诏令国内：“谁有一两香木，就可付给他千两黄金。”富那奇便前去应召，拿一小段敬奉给国王。国王如诏令中所言，赏他千两黄金。如此展转，十段香木皆已卖光，共得到一万两黄金。用这些黄金置办田园、房舍，购买象马、车乘、奴婢、畜牲，于是家业丰足，比先前合居时还富上好多倍。
 
【古文】
 
尔时复有五百贾客。相与结要。欲入大海。唤富那奇。共为伴侣。富那白兄。求共采宝。兄即听之。给其所须。及伴往至大海。如意取宝。

自重而还。
 
【白话】
 
当时又有五百商人相约要到大海取宝，叫富那奇一起去。富那奇对哥哥请求同五百商人一起去取宝。哥哥同意了，给了他所需的花费，于是就与同伴前往大海。如意取得财宝，个个满载而归。
 
【古文】
 
来至中道崄难之处。众人咸见阎浮提内有三日现。怪问导师。今三日出。是何瑞应。导师答言。汝等当知。一是正日。二是鱼眼。其间白者。此是鱼齿。今水所投。黑冥之处。是鱼口也。最为可畏。我等今者。

无复活路。临至鱼口。定计垂死。
 
【白话】
 
船行到途中危险之处，众人都看到闻浮提内有三个太阳出现，十分奇怪地问导师：“今天出现三个太阳，是什么样的瑞兆啊？”向导告诉他们：“你们要知道：这三个中，一个是真正的太阳，其它两个是鱼的眼睛，中间发白的是鱼的牙齿，现在水所流入的黑暗的地方是鱼嘴，最为可怕。

我们今天已没有活路了，等到了鱼嘴我们必死无疑！”
 
【古文】
 
有一贤者。敬信佛道。告语众贾。唯当虔心称南无佛。三界德大。无过佛者。救厄赴急。矜济一切。最能覆护苦厄众生。唯佛神圣。愿救危险。济此诸人。毫牦 之命。
 
【白话】
 
其中有一位贤士敬信佛道，便对商人们说：“我们应当虔诚称念‘南无佛’。三界之中功德再大也没有超过佛的，救护众生于危急之中，怜愍济度一切，最能荫护受苦受难的众生。只有佛最为神圣，愿救此危险，保护我们这些人微弱的性命！”
 
【古文】
 
时摩竭鱼。闻称佛名。即还闭口。沉窜海底。众贾于是。安隐还国。时富那奇。取大金案。以诸妙宝摩尼珠等。庄累积满。奉兄羡那。长跪仰望。白大兄言。我已为兄。积畜财宝。舍宅所有一切具足。子孙七世。

食用不尽。唯愿大兄。听我出家。
 
【白话】
 
这时摩竭鱼听到称念佛的名号，便闭上口，沉入海底。商人们于是平安地回到国内。当时富那奇取出一个大金盘，装满摩尼珠等奇珍妙宝，奉送给兄长羡那，长跪仰望，对大兄长说：“我已为兄长积蓄了财宝、舍宅等生活所需的一切，这些财富可使您子孙七世都受用不尽，恳请兄长允许我出家。”
 
【古文】
 
羡那答曰。吾不相违。但卿少年。未达人伦。佛法要重。持之甚难。比更数年。乃可遂意。富那奇曰。大兄当知。人命无常。斯须难保。前在大海。值摩竭鱼。吸船趣口。命危垂死。蒙佛神恩。得济余命。唯念垂许。听在道次。兄即听之。
 
【白话】
 
羡那答道：“我不反对你的想法，但你现在年轻，还不谙世事，佛法艰深，很难掌握修持，再过几年，才可满足你的愿望。”富那奇说：“兄长应知人生无常，须臾难保。前时在大海里遇上摩竭鱼吸船入口，生命垂危几近死亡，仰仗佛陀恩德才得以保全性命，因此只希望请你准许我出家修道！”兄长便同意了。
 
【古文】
 
时富那奇。与其五百采宝之众。咸以信心至舍卫国。到于佛所。礼敬问讯。因具白佛。求索出家。佛即许可。听使入道。赞言善来。便成沙门。
 
【白话】
 
于是富那奇与那五百名采宝的商人都满怀信心前去舍卫国。来到佛前，恭敬顶礼问讯，将前前后后的因缘禀告佛陀，请求出家。佛即答应，让他们出家修行，赞叹地说道：“善来!”他们便成为沙门。
 
【古文】
 
佛为种种。苦切说法。五百比丘。心意开解。尽诸苦际。成阿罗汉。唯富那奇。结使深重。佛为说法。未能畅达。精诚困笃。始入初果。勤精修习。无有休懈。时诸比丘。安居日近。佛听各各随意安居。
 
【白话】
 
佛恳切地为他们宣说种种妙法，五百位比丘心开意解，断除了一切轮回过患，成为阿罗汉。只有富那奇烦恼深重，佛陀为其说法后，依然未能通达，非常精诚勤苦，才证入初果。于是富那奇精进努力修习，没有丝毫的松懈。当临近比丘们安居的日期时，佛允许他们随意选择自己的安居地。
 
【古文】
 
时富那奇。往白佛言。弟子欲往至放钵国安居三月。唯愿见听。于时世尊。告富那奇。彼国人恶。信邪倒见。汝今初学。于佛法中。未能具足佛法圣行。设为彼人见毁辱者。当奈之何。富那奇曰。设令被人极理毁辱。但莫见害。
 
【白话】
 
这时富那奇来到佛前说：“弟子想去放钵国安居三个月，恳请佛陀准许!”世尊就告诉富那奇：“那个国家的人很恶劣，相信颠倒的邪见。你现在初学佛道，在佛法中，还没能具足佛法的各种圣行，假如遭到那里人们的侮辱，你怎么办呢?”富那奇说：“假设被人极端毁辱，只要不被加害就行。”
 
【古文】
 
世尊又告。彼人极恶。设被害时。当复云何。富那奇曰。世尊当知。正使彼人毁辱加害。莫断我命。犹戢 其恩。佛又告曰。汝往至彼。忽遭恶人。残害汝命。无益于汝。当如之何。富那奇言。世尊当知。一切万物。有形归无。彼若杀我。分受其死。
 
【白话】
 
世尊又说：“那里的人极其恶劣，假如你被加害，那时怎么办呢?” 富那奇说：“世尊当知，就算那里的人侮辱、残害我，只要不断掉我的性命，我仍感念他们的恩德。”佛又告诉他：“你前往他国，忽遭恶人残害你的性命，对你无益，你该怎么办呢?”富那奇说：“世尊当知，一切有形之物终归于无，他们要杀我，我理应接受死亡。”
 
【古文】
 
于时世尊告富那奇。彼诸恶人。毁辱加害。及未断命。汝当嗔不。富那奇曰。不也世尊。正使彼人无根见谤。毁辱极世不轨之事。设加刀杖。打害次杀。复未残戮。临当断命。终不一念生起恚心。佛即赞言。善哉善哉。弟子所行。唯是为快。时富那奇。摄持衣钵。礼佛辞退。至放钵国。
 
【白话】
 
这时世尊告诉富那奇：“那里的恶人对你毁辱、加害，在你还没有死去前，你会不会对他们嗔恨呢?”富那奇说：“不会的,世尊！就算他们毫无根据诽谤，凭空侮辱我犯下滔天不轨之事；假如先以刀杖欧打伤害然后杀害。但还没有杀死我，那么临死前，我绝不会生起一念的怨恨心。” 佛便赞叹道：“善哉，善哉！佛弟子的行为,只有这样才最善妙!”于是富那奇着衣持钵，向佛顶礼告辞，去了放钵国。
 
【古文】
 
明日晨旦。入城乞食。至一大富婆罗门家。时婆罗门。见是比丘。即怀恶心。而来骂逐。比丘即往异家乞食。自其明日。续其舍乞食。时婆罗门。复挝打 极手。比丘欢喜。颜色不变。时婆罗门。睹此比丘。

见毁被害。苦困垂死。而无怨色。不生嗔恨。便自悔责。忏谢已过。
 
【白话】
 
第二天早晨进城乞食，走到一个大富的婆罗门家。婆罗门见他是一比丘，就生起恶心，呵骂驱赶他，比丘就去别的家乞食。第二天又到那位婆罗门家乞食，婆罗门极力殴打他，比丘反而欢喜，面不改色。这时婆罗门看到这位比丘被侮辱、加害，痛苦欲死而毫无怨气，不生嗔恨，自己便感到后悔自责，就向他忏悔自己的罪过。
 
【古文】
 
时富那奇。于彼国中。勤修不懈。尽诸结使。心忽开解。获无漏证。安居已竟。便辞檀越。嘱及其兄。慎勿入海。大海中难甚多无数。兄之财宝。足用七世。嘱及已竟。还往佛所。稽首问讯。问讯讫竟。随意住止。
 
【白话】
 
当时富那奇在那个国家勤奋修行，毫不懈怠，断尽烦恼，心忽然开解，获证阿罗汉果。安居结束后，便辞别施主，并嘱咐他的兄长：“千万不要入海取宝，大海中有太多的危难，兄长的财宝足可以享用七世。”嘱咐完后就回到佛的所在地，稽首问讯，问讯过后，便随意住了下来。
 
【古文】
 
时兄羡那。不惟其敕。有诸众贾。来归羡那。种种晓唤。共入大海。羡那不逆。即可共去。至海渚上。随意自重。唯有羡那。多取牛头栴檀香木。满船而还。龙性悭吝。惜其香木。即于道中。捉其船舫。
 
【白话】
 
这时富那奇的哥哥羡那没有想起他的忠告，有些商人来找羡那，百般劝他一起入海采宝，羡那不好拒绝，就与他们一同前去。到了海岛上，各人拾取自己爱重的宝物，只有羡那拿了很多牛头栴檀香木，满船而归。

龙的性情吝啬，爱惜香木，便在途中抓住他们的船。
 
【古文】
 
举帆罗风。不能得过。一切众客。定计恐死。羡那一心。称富那奇。今遭苦厄。愿见拔济。时富那奇。在舍卫国祇洹精舍。坐禅思惟。遥以

天耳。闻兄羡那。处在危厄。至心自陈。悲酸一心。称富那奇。富那奇。
 
【白话】
 
尽管挂起帆吹着风，但船还是走不动。众商人心想此番定死无疑，羡那就一心呼唤：“富那奇！我们如今遭遇到困苦危急，愿你能来救救我们!”当时富那奇正在舍卫国祇洹精舍坐禅思惟法义，通过天耳远远听到

哥哥羡那正处在危难之中，悲哀酸楚地至心呼唤着：“富那奇！富那奇！”
 
【古文】
 
即以罗汉神足。犹如健夫屈伸臂顷。变身化作金翅鸟王。至于大海。恐蹙 其龙。龙见鸟形。怖入海底。众贾于是。安隐还家。时富那奇。教化其兄。令为世尊立一小堂。覆堂材木纯以栴檀。其堂已成。教化其兄请佛。
 
【白话】
 
于是富那奇就凭借罗汉的神足通，犹如壮士屈伸胳膊的工夫，化成金翅鸟王飞到大海，恐吓那个龙，龙看到金翅鸟，吓得沉入海底。众商人便得以安全回到家。于是富那奇劝说兄长,让他为世尊建造一个小舍, 盖佛舍的木料全是栴檀香木,佛舍建成以后,就教导他哥哥迎请佛陀。
 
【古文】
 
羡那答曰。请佛之宜。以何等物。能屈世尊。时富那奇。俱与其兄。办足供养。各持香炉。共登高楼。遥向祇洹。烧香归命 佛及圣僧。唯愿明日。临顾鄙国。开悟愚朦盲冥众生。
 
【白话】
 
羡那问他: “迎请佛陀的话,应该依靠什么能使世尊屈尊光临?”于是富那奇便和兄长一起备足供物，各自持一香炉一齐登上高楼，遥向祇洹精舍的方向烧香，皈依佛及圣僧：“恳请明日驾临鄙国，开导、解悟愚昧无知、没有慧眼的众生。”
 
【古文】
 
作愿已讫。香烟如意。乘虚往至世尊顶上。相结合聚。作一烟盖。后遥以水。洗世尊足。水亦从虚。犹如钗股。如意径到世尊足上。尔时阿难。睹见是事。怪而问佛。谁放烟水。
 
【白话】
 
发愿后，香烟如他们所愿从空中飞往世尊的头顶上方，烟雾在空中相会，合成一个烟盖；接着以水遥洗世尊双足，水也从空中好像两股金钗如心所愿径直飞到世尊的双足上。当时阿难看见此事，奇怪地问佛陀：

“是谁在施放烟水?”
 
【古文】
 
佛告阿难。是富那奇罗汉比丘。于放钵国。劝兄羡那。请佛及僧。故放烟水。以为信请。因敕阿难。往至僧中。行筹告语神足比丘。明日悉来。往应羡那请。因现变化。以游彼国。阿难奉命。合僧行筹。有神足者。明当受请。时诸比丘。各各受筹。
 
【白话】
 
佛告诉阿难：“是富那奇罗汉比丘,在放钵国劝哥哥羡那迎请佛及僧众，所以施放烟水，表示供请佛及僧众。”因此就让阿难前去僧众中行筹，告诉有神足的比丘明天都要前去应羡那的邀请。趁机显示种种神通变化, 而游历那个国家。阿难奉命，集合僧众行筹，具有神足的比丘，明日应接受恭请。当时那些有神足的比丘各自领了筹。
 
【古文】
 
明日晨旦。僧作食人。名奇虔直奇（此言续生）。其人已得阿那含道。恒日供给一切众僧。结跏趺坐。身放光明。四出照曜。引作食具。瓢杓 健支 。百斛 大釜。而随其后。乘虚飞行。趣向其国。羡那问曰。是汝师不。答言非也。是诸比丘。作食之人。故来相佐。办具饮食。于是羡那。即以华香妓乐供养。供养毕竟。即便过去。
 
【白话】
 
第二天早晨，负责伙食的僧人，名叫奇虔直奇(汉语：续生)，他已得阿那含道，每天负责供给僧众饮食。此时他结跏趺坐，身放光明，照耀四方，摄引着食具、瓢杓健支、百斛大釜跟在他的后面，在空中飞向放钵国。羡那问道：“是你的师父吗?”富那奇答道：“不是，是为比丘们作斋饭的，所以他先来帮助置办饮食事项。”于是羡那就用花、香、伎乐来供养，供养完毕，奇虔直奇就过去了。
 
【古文】
 
次后复有十六沙弥均提之等。各以神足。变作树林。采华采果。种种变现。演身光明。晃曜天地。凌虚继迈。骆驿而到。羡那复问。是汝师不。答曰非也。斯诸人等。先前来者。乃是我等同师弟子。年始七岁。得罗汉道。诸漏永尽。神足纯备。今故先来采华具果。即以华香。具足供养。供养讫已。各各过去。
 
【白话】
 
接着又有十六位沙弥，如均提等人，各以神通变作树林、采花摘果，种种变化，身放光明，照耀天地，凭虚凌空，络绎而至。羡那又问：“是你的师父吗?”回答：“不是。先来的这些人也是我同师的弟子，刚七岁就得了罗汉果，断除了一切烦恼，神通广大，今天特地先来采花摘果。” 即用花香全部作了供养，供养完毕，他们各自过去。
 
【古文】
 
次复耆年大阿罗汉。化作千龙。结身为座。头皆四出。雷吼震天。其诸龙口。悉雨七宝。复于其上。施大宝座。飞升虚空。身放光明。照曜天下。而来至国。羡那复问。是汝师不。答曰非也。是师弟子。名憍陈如。佛初得道。在鹿野苑。初转法轮。广度众生。斯等五人。最先受化。于弟子中。第一上首。神通具足。无所挂碍。羡那闻说。倍加恭敬。

香华妓乐。悉以供养。供养已讫。即便过去。
 
【白话】
 
接着一位年老大阿罗汉变出千龙，龙盘身为座，头都从四面伸出，雷吼震天。这些龙口中都降下七宝。又在上面龙座上安放大宝座，飞升到虚空，身放光明，照耀天下来到此国。羡那又问：“是你师父吗?”回答说：“不是，是师父的弟子，名叫憍陈如。佛刚刚得道不久，在鹿野苑初转法轮，广度众生，他们五个人最先得到度化，在所有弟子中，是第一上首弟子，神通具足，无所挂碍。”羡那听罢，对其倍加恭敬，香、花、伎乐都用以供养，供养已毕，憍陈如随即过去。
 
【古文】
 
次后复有摩诃迦叶。化作七宝讲堂。七宝庄校。奋身光明。晃昱四布。往至其国。羡那见之。问富那奇。是汝师不。答曰非也。是师弟子。摩诃迦叶。清俭知足。常行头陀。愍诸厮贱。赈济贫乏。羡那即以香华妓乐。供养毕讫。即时过去。
 
【白话】
 
后来又有摩诃迦叶变作七宝讲堂、七宝庄严，浑身光芒四射来到此国。羡那见后，问富那奇：“是你师父吗？”回答：“不是，是师父的弟子摩诃迦叶，清俭、知足常乐，常时行持头陀行，怜愍卑贱，救济贫乏。” 羡那便以香、花、伎乐供养。供养完毕，迦叶即刻过去。
 
【古文】
 
时舍利弗。次后乘千师子。槃身为座。头皆四出。口雨七宝。雷吼咆哮。震动天地。复于其上。敷大宝床。庄校严饰。而处其上。身出光明。普照四域。飞腾虚空。翱翔而至。羡那问曰。是汝师不。答曰非也。今乘来者。是师大弟子。广博大智。名舍利弗。羡那闻已。倍增欢喜。

即以华香妓乐供养。供养讫已。即以过去。
 
【白话】
 
这时舍利弗接在后面乘坐千只狮子盘身结成的座位，头向四面伸出，狮口降下七宝，雷吼咆哮，震动天地。又在狮子座上安一大宝座，装饰庄严而坐其上，身放光明，普照四方，在空中翱翔飞来。羡那问道：“是你师父吗?”答道：“不是，现在来的是师父的大弟子，智慧广大名叫舍利弗。”羡那听罢，倍加欢喜，就以花、香、伎乐供养。供养已毕，舍利弗即便过去。
 
【古文】
 
时大目连。寻后而发。化作千象。罗头四出。其诸象口。皆有六牙。其一牙头。有七浴池水。一一池中。有七莲华。其一华上。有七玉女。种种变现。其数无量。放大光明。感动四邻。复于其上。安置宝座。自坐其上。乘虚径至。羡那问曰。是汝师不。答言非也。是师弟子。名大目连。神足第一。德行纯备。羡那闻说。欢喜戴仰。香华妓乐。而以供养。供养已。即便过去。
 
【白话】
 
大目犍连接着出发，他化作千象，象头向四面伸出，每只大象口中皆有六牙，其中每个牙端有七个浴池，池中有水，每个池中都有七朵莲花，每一花上有七名玉女，种种变化不可计数。放大光明，感动四周，又在千头象上安置宝座，大目犍连自己坐在上面，凌空飞至。羡那问道：

“是你师父吗?”回答道：“不是，是师父的弟子，叫大目犍连，神通第一，德行纯厚。”羡那听罢，欢喜敬仰，以香、花、伎乐供养。供养完毕，大目连即便过去。
 
【古文】
 
次后复有阿那律提。而自化作七宝浴池。浴池中。复生金色莲华。莲茎皆是七宝合成。处其华上。结跏趺坐。项佩日光。照曜天下。光所照处。皆是金色。乘虚至国。羡那复问。是汝师不。答言非也。是师弟子。阿那律提。于是大众。天眼第一。羡那闻之。欢喜恭敬。华香供养。

即自过去。
 
【白话】
 
接着是阿那律提，他变化成七宝浴池，浴池中生有金色莲花，莲花茎都是七宝合成。他于花上结跏趺坐，颈项上佩有日光，照耀天下，光芒所及之处都变成金色，凌空来到。羡那又问：“是你师父吗？”回答说：

“不是，是师父的弟子阿那律提，众人当中，天眼第一。”羡那听罢，欢喜恭敬，以花、香供养，随即过去。
 
【古文】
 
次后复有佛弟难陀。化作千马。驾七宝车。车上复有七宝大盖。放演光明。四出照曜。乘虚驰至。诣放钵国。羡那见之。问富那奇。是汝师不。答言非也。是世尊弟。名曰难陀。众相具足。德行纯备。羡那即以香华妓乐。供养毕讫。即自过去。
 
【白话】
 
接着又有佛的弟弟难陀，变化成千马，驾着七宝车，车上还有七宝大盖，放出光明，照耀四方，凌空飞驰到达放钵国。羡那看见，问富那奇：“是你师父吗?”回答道：“不是，是世尊的弟弟，名叫难陀。具足法相，德行纯厚。”羡那即以香、花、伎乐供养。供养已毕，即便过去。
 
【古文】
 
时须菩提。次后复来作七宝山。坐琉璃窟。身放种种杂色光明。照曜天地。来至其国。羡那问曰。是汝师不。答言非也。是师弟子。名须菩提。广智多闻。解空第一。即以华香。供养毕讫。即自过去。
 
【白话】
 
这时须菩提接着飞来，他变作七宝山，坐在琉璃窟中，身上放出种种色彩的光芒，照耀天地，来到此国。羡那问道：“是你师父吗?”回答说：“不是，是师父的弟子，名叫须菩提。多闻广智，悟解诸法空性第一。” 于是就用花、香供养。供养完毕，即便过去。
 
【古文】
 
次有分耨文陀尼子。化作一千迦楼罗 王。结身为座。四向罗头。口含众宝。发哀和音。复于其上。施大宝座。而坐其上。乘虚来至。羡那问曰。是汝师不。答言非也。是我同师。名曰分耨文陀尼子。辩才应适。最为第一。即以华香。供养讫已。便自过去。
 
【白话】
 
接着有分耨文陀尼子，变化出一千只金翅鸟王，金翅鸟王连身为座，头向四方伸出，口中含着各种珍宝，发哀和之音。又在众鸟身上安一大宝座，他坐在上面，从空中飘然而至。羡那问道：“是你师父吗?”回答说：“不是，是我同门师兄，名叫分耨文陀尼子，辩才善巧，人中第一。” 即以花、香供养。供养完毕，即便过去。
 
【古文】
 
次复弟子。名优波离。化作千雁聚身相结。头口出声。哀鸣相和。口含众宝。飞翔虚空。于其身上。敷众宝座。放大光明。照曜四远。身坐其上。驰奔来至。羡那问曰。是汝师不。答曰非也。是师弟子。名优波离。于众比丘。持律第一。羡那闻已。即持华香。供养毕讫。即复过去。
 
【白话】
 
接着是佛的弟子优波离，化成千雁聚集联结在一起，口里发出和雅的鸣叫声，口中含着各种宝物，在空中飞翔。又在众雁身上安多宝座，放大光明，照耀四方，身坐其上，奔驰而来。羡那问道：“是你师父吗?” 回答说：“不是，是师父的弟子，名叫优波离，众比丘中持戒第一。”羡那听后，于是就用花、香供养。供养完毕，即便过去。
 
【古文】
 
次后复有沙门二十亿 。化作行树。于虚空中。以绀琉璃。作经行道。复以七宝。夹树两边。种种妙宝。以界道侧。于中经行。渐至其国。羡那问曰。是汝师不。答曰非也。是佛弟子。名曰沙门二十亿。于比丘中。精进第一。华香妓乐。供养毕讫。即便过去。
 
【白话】
 
接着又有沙门二十亿，在空中变出两行树，以天蓝色琉璃作行走的道路，又用七宝夹在树的两边，各种妙宝镶嵌在路的两旁，他在中间行走，慢慢地飞到此国。羡那问道：“是你的师父吗?”答说：“不是，他是师父的弟子，名叫沙门二十亿，众比丘中精进第一。” 于是就用花、香供养，供养完毕，即便过去。
 
【古文】
 
次后复有大劫宾宁。化作七宝树。树上复有种种华果。树下皆有七宝高座。处其座上。放大光明。乘虚来至。羡那问曰。是汝师不。答曰非也。是佛弟子。名劫宾宁。挺特勇猛。端正第一。羡那闻已。欢喜供养华香妓乐。供养已讫。即自过去。
 
【白话】
 
接着又有大劫宾宁，他变作七宝树，树上有种种花果，每棵树下都有七宝高座。他身处座上，大放光明，凌空飞至。羡那问道：“是你师父吗？”回答说：“不是，是佛的弟子，名叫劫宾宁，勇猛超凡，长得端正第一。”羡那听罢，欢喜供养花、香、伎乐。供养完毕，即便过去。
 
【古文】
 
次有弟子名宾头卢埵阇。坐宝莲华。项佩日光。放千光明。晖赫天地。飞升虚空。来至其国。羡那问曰。是汝师不。答曰非也。是师弟子。名宾头卢埵阇。善能入定。坐禅第一。即以香华。供养毕讫。即自过去。
 
【白话】
 
又有佛的弟子名叫宾头卢埵阇，坐在宝莲花之上，项上佩戴日光，光芒万丈，照耀天地，在虚空中飞行来到此国。羡那问道：“是你师父吗?” 回答说：“不是，是师父的弟子，叫宾头卢埵阇，善于入定，坐禅第一。” 于是就用花、香供养。供养已毕，即便过去。
 
【古文】
 
次罗睺罗。寻后趣引。自化其身。作转轮王。千子七宝。皆悉具足。导从前后。来至其国。羡那问曰。是汝师不。答曰非也。是佛之子。名曰罗睺罗。设在家者。领四天下。七宝自至。兵仗不用。自然降附。今舍此位。出家学道。得阿罗汉。六通清彻。无所挂碍。今故变身。作是形位。羡那闻已。香华供养。即自过去。
 
【白话】
 
接着罗睺罗从后面跟上来，自变其身为转轮王，千子七宝一应俱全，前呼后拥来到此国。羡那问道：“是你师父吗?”回答说：“不是，是佛的儿子，名叫罗睺罗。假设在家会统领四大洲，七宝自然而来，不用兵仗，四方自然降附归顺。如今舍弃王位，出家学道，成阿罗汉，六种神通清净，无所挂碍，所以现在他变化成这个样子。”羡那听罢，就用花、香供养，供养已毕，即便过去。
 
【古文】
 
五百神足弟子。各各现变。不可称计。尔时世尊。知诸弟子尽适彼国。放大光明。照曜天地。普皆金色。时富那奇。语其兄曰。今者世尊。始欲发意而来至此。故先放光。作是瑞应。尔时世尊。始于座上。下足蹑地。应时天地。六反震动。
 
【白话】
 
这样五百位神足弟子各自显现的神通变化数不胜数。此时世尊知道所有弟子都已到达那个国家，于是大放光明，照耀天地，尽成金色。富那奇就对哥哥说：“现在世尊准备要来这里，所以先放光明，现出这般瑞兆。”当世尊从座上下来，双足踏地之时，天地六种震动。
 
【古文】
 
时富那奇。语其兄曰。今者世尊。始于座上。下足蹑地。以是之故。天地大动。尔时世尊。始出精舍。住在于外。八金刚神。住于八面。时四天王。在前导道。时天帝释。从诸欲界天子百千万众。侍卫左面。大梵天王。与色界诸天无央数众。住在右面。弟子阿难。住在佛后。大众围绕。放演光明。照曜天地。飞升虚空。趣放钵国。
 
【白话】
 
于是富那奇对哥哥说：“现在世尊刚从座上下来，足踏在地，所以天地大为震动。”当世尊走出精舍，站在外面。八大金刚分别站在八方，四大天王在前引路，帝释天带领欲界天人有百千万众侍卫在佛的左面，大梵天王与色界众天人无数大众侍卫在右面，弟子阿难站在佛的背后。佛为大众围绕，大放光明普照天地，升到虚空，飞向放钵国。
 
【古文】
 
于其中道。逢五百作人。以千具犁牛。垦治陇亩 。诸牛见佛乘空

而过。身放金色普照世界。诸牛至心。仰视世尊。心存笃敬。住陇不行。
 
【白话】
 
中途遇到五百农夫正用千头牛拉犁耕田，这些牛看见佛乘空飞过，身上放出金光，普照天地，这些牛至心仰视世尊，生起虔诚的恭敬心，停在陇上不往前行。
 
【古文】
 
作人见牛仰向观瞻。惊怪所以。亦视见佛。即各跪白。咸兴归诚。唯愿如来。当见哀愍暂下开度。使离生死。佛以悲心。知其可度。即下为说种种妙法。五百作人。心意开悟。断二十亿洞然之恶。成须陀洹。

时牛命终。尽生天上。普皆欢喜。
 
【白话】
 
农夫们见牛仰头向上看，感到很奇怪。抬头一看，见到佛后，便纷纷下跪对佛说：“我们都想皈依，恳请如来怜悯，暂且下来开导、度化我们，永离生死轮回。”佛以悲心观察，知道他们可以度化，便从空中下来为他们宣说种种妙法。五百农夫心开意解，息灭二十亿炽盛的恶念，成为须陀洹，那些牛命终后都生在天界，众人皆大欢喜。
 
【古文】
 
于时如来。即复发引。到前未远。有五百童女。共游旷野。见地金色。仰视其变。见乘虚而行。咸怀欢喜。叉手白言。唯愿天尊。垂心矜愍。暂见济度。佛知其宿行。应可度化。即称所愿。往至其所。随应堪能。为说诸法。
 
【白话】
 
然后如来又继续前行，走了不远，看见五百名童女在旷野中游戏，她们看见大地变为金色，抬头看有什么异相，正见佛于空中飞行。她们都心怀喜悦，合掌对佛说：“恳请天尊垂念怜悯，暂且给与济度。”佛知道她们因往昔的善行可以度化，就称其心愿，来到她们面前，随她们的接受能力，为她们宣说佛法。
 
【古文】
 
信受开解。成须陀洹。变感已竟。遂步而至。复有五百仙人。处在林泽。见光普照。地悉金色。仰睹如来与诸大众游行乘虚。心怀踊跃。敬心倍隆。仰请佛言。唯愿大圣。暂劳神形。因见过度。听在道次。佛睹其本缘。知之应度。寻下在前。
 
【白话】
 
她们欢喜信受，心开意解，成为须陀洹。佛度化她们后，继续前行，又有五百仙人住在山野中，见到光明普照，大地变成金色，抬头看见如来与众人在空中飞行，心怀喜悦，敬心倍增，仰头对佛请求说：“恳请大圣暂劳神体度化我等，接受我们出家修道。”佛看他们的本生因缘，知道应可度化，便降在他们面前。
 
【古文】
 
求作沙门。佛即听之。善来比丘。便成沙门。因为说法。心净开解。诸漏永尽。成阿罗汉。随从佛后。乘空而至。时富那奇。遥见佛来。光曜天地。大众虚转。语兄羡那。世尊及众。今始来至。
 
【白话】
 
他们请求作沙门，佛便准许，说了善来比丘，他们便成为沙门。应机为他们说法，使得他们心地清净开解，所有烦恼永尽，成为阿罗汉。于是跟在佛的后面，乘空而至放钵国。这时富那奇远远望见佛陀飞来，

光照天地，大众围绕，就对他哥哥羡那说：“世尊及僧众现在才到来。”
 
【古文】
 
佛到其国。羡那欢喜。即以香华及众妓乐。供养毕讫。共至会所。佛至其舍。如法就坐。羡那合家。供办甘饍。自行澡水。敬意奉食。佛为哒嚫。
 
【白话】
 
佛来到他们国家，羡那心中欢喜，即以香、花及各种伎乐来供养。供养完毕，一起来到会场。佛来到羡那的家中，如法就坐，羡那合家大小供设美味佳肴，羡那亲自端上澡水，恭敬地奉上饮食，佛接受了他的供养。
 
【古文】
 
食讫澡漱。为其举国合家大小。演说妙法。合家一切。得须陀洹。有具二道三四果者。复有发意趣大乘者。复有坚住不退地者。佛说法讫。

举国男女。得度者众。不可称计。
 
【白话】
 
食后洗漱，然后佛为他们举国上下，合家大小宣说妙法，羡那全家所有人得到了须陀洹果，有的得到二、三、四果，还有的发心趋向大乘，还有的住于不退转地。佛说法后，国中所有男女得到度化的数不胜数。
 
【古文】
 
阿难长跪。叉手合掌。前白佛言。不审世尊。此富那奇。过去世中。作何恶行。为人下贱。属他为奴。复有何福遇佛得度。佛告阿难。欲知之者。明听善思。当为汝说。对曰唯然。愿具开示。
 
【白话】
 
阿难长跪合掌对佛说：“世尊！不知富那奇在过去世中做下什么样的恶行，以至出身下贱，成为他人的奴仆？又以什么样的福德值遇世尊而得到度化？”佛告诉阿难：“你想知道的话，仔细谛听，善加思惟，当为你宣说”阿难答道：“是的，恳请世尊详细开示。”
 
【古文】
 
佛告阿难。乃往过去迦叶佛时。有一长者。财富无数。为佛众僧。兴僧伽蓝。衣服饮食。病瘦医药。四事供办。供给一切。无有乏短。尔时长者遇疾命终。其后一儿出家学道。其父死后。佛图供具。皆悉转少。

众僧罢散。其寺荒坏。无人住止。
 
【白话】
 
佛告诉阿难：“过去迦叶佛时，有一位长者，财富无量，为佛和僧众兴建寺庙，并以衣服、饮食、治病的医药等四事供养一切僧众，从不令有任何短缺。后来长者得病去世，他的一个儿子出家学道。他父亲去世后，寺庙的供养变得越来越少，僧众也散去了，那个寺庙变得荒废破败，没有僧人居住了。
 
【古文】
 
其儿比丘。勤力招合檀越知识。积聚钱财。修补缺落。复合众僧。还继供养。于时多众。住在其寺。勤精专修。具诸道者。时彼道人。作僧自在。时有罗汉道人。次知日直。扫除草土。积在中庭。不时除弃。
 
【白话】
 
长者的儿子比丘努力招集施主、朋友，筹集钱财修补残坏处，又招回僧众，继续供养。当时有很多僧众住在他的寺庙中精勤修行，其中不乏证果之人。那位比丘负责僧团管理。当时有一位证得罗汉果的僧人，轮到他值日，打扫杂草、灰土后就堆积在院子中间，没有及时清除。
 
【古文】
 
于时比丘。恶心呵叱。今此比丘。如奴无异。虽知扫地。不能除弃。阿难当知。彼时比丘。大自在者。今富那奇比丘是也。由其恶心呵得道人。比之为奴。由此一言。五百世中。恒为奴身。
 
【白话】
 
当时这位比丘就恶心斥责道：‘今天这个比丘与奴仆没什么差别，虽然知道扫地，但不知道清除垃圾。’阿难应知，那时的管家比丘，就是现在的富那奇比丘。因他那时以恶心呵斥得道比丘,把他比做奴仆，由于这一句话，他在五百世中一直作奴仆。
 
【古文】
 
复由兴立。劝合众人。供养众僧。偿罪已毕。复遭我世。蒙得过度。今此国中。受化之人。皆是往昔劝助之众。缘是果报。皆得度脱。阿难之等。及与众会。闻佛所说。欢喜奉行。
 
【白话】
 
又因他修补寺庙、召集众人供养僧众，偿完罪业以后，才遇到我出世，得蒙度脱。今天这个国中受到度化的人都是往昔被劝说来作福的人，因为这样的果报，都得以度脱生死!”阿难等与会大众，闻佛所说，欢喜奉行。
 

## 尼提度缘品第五十七
 

 
【古文】
 
如是我闻。一时佛在舍卫国祇树给孤独园。尔时舍卫城中。人民众多。居止隘迮 。厕溷 鲜少。大小便利。多往出城。或有豪尊。不能去者。便利在器中。雇人除之。时有一人。名曰尼提。极贫至贱。无所趣向。即客作除粪。得价自济。
 
【白话】
 
如是我闻：一时，佛住在舍卫国祇树给孤独园。那时舍卫国中人口众多，居住狭窄，厕所甚少。城中人民多到城外大小便。有些豪尊长者不愿出城，就在容器中大小便，雇人将其倒掉。当时有一个人叫尼提，生活极为贫穷，地位低贱，他没有什么出路，只好依靠为别人家倒粪便得少许收入来养活自己。
 
【古文】
 
尔时世尊。即知其应度。独将阿难。入于城内。欲拔济之。到一里头。正值尼提。持一瓦器。盛满不净。欲往弃之。遥见世尊。极怀鄙愧。退从异道。隐屏欲去。垂当出里。复见世尊。倍用鄙耻。回趣余道。复欲避去。
 
【白话】
 
这时世尊知道他应该度化，便单独带着阿难来到城中，想救度他。到城里的一个巷子口，适逢尼提拿着一个盛满不净物的瓦器要前往城外倒掉。远远望见世尊，自己觉得非常鄙贱羞耻，立即退回去想从另一条道隐蔽而去，刚要从巷子里出来，又见到了世尊。更觉得低贱羞愧，又退回去想从其他道路逃避而去。
 
【古文】
 
心意匆忙。以瓶打壁。瓶即破坏。屎尿浇身。深生惭愧。不忍见佛。是时世尊。就到其所。语尼提言。欲出家不。尼提答言。如来尊重。金

轮王种。翼从弟子。悉是贵人。我下贱弊恶之极。云何同彼。而得出家。
 
【白话】
 
不料心里慌乱，不小心把瓦器碰到墙壁上，瓶子随即破碎，浇了一身屎尿。他更加惭愧，不敢看佛。这时世尊来到他的面前，对尼提说：

“想出家吗?”尼提回答：“尊贵的如来，您是金轮王种姓，跟随您的弟子都是贵族，我极其的下贱鄙劣，怎能同他们一起出家呢？”
 
【古文】
 
世尊告曰。我法清妙。犹如净水。悉能洗除一切垢秽。亦如大火能烧诸物。大小好恶。皆能焚之。我法亦尔。弘广无边。贫富贵贱。男之与女。有能修者。皆尽诸欲。是时尼提。闻佛所说。信心即生。欲得出家。
 
【白话】
 
世尊告诉他说：“我的法清净微妙，犹如净水一般，可以洗净一切垢秽；又如大火能烧毁所有万物，不管大人物、小人物；也不论美丑，都能焚烧掉。我的法也是这样，弘广无边，不管贫富贵贱，是男是女，只要能修行，都能断尽一切贪欲。”尼提听完佛的这番话，信心顿生，便想出家修行。
 
【古文】
 
佛使阿难将出城外。大河水边。洗浴其身。已得净洁。将诣祇洹。为说经法。苦切之理。生死可畏。涅槃永安。霍然意解。获初果证。合掌向佛。求作沙门。佛即告曰善来比丘。须发自落。法衣在身。佛重解说四谛要法。诸漏得尽。成阿罗汉。三明六通。皆悉具足。
 
【白话】
 
佛便让阿难带他到城外的大河边洗浴身体，清净以后，就带他到祇洹精舍，为他讲解佛法。痛苦逼迫的道理、轮回生死甚可怖畏，涅槃永久安乐的道理。他听后心中霍然开解，当下即获得初果。于是向佛合掌请求作沙门。佛便说道：“善来比丘！”于是须发自然落下，法衣披在身上。佛又为他解说四谛法要，使他断尽一切烦恼，证得阿罗汉果。三明六通，全部具足。
 
【古文】
 
尔时国人。闻尼提出家。咸怀怨心。而作是言。云何世尊。听此贱人出家学道。我等如何。为其礼拜。设作供养。请佛及僧。斯人若来。

污我床席。展转相语。乃闻于王。王闻亦怨恨。
 
【白话】
 
此时国人听说尼提出家学道，都心里埋怨，纷纷说：“世尊为什么允许这样低贱的人出家学道呢？我们怎能向他礼拜，假如请佛陀僧众作供养时，这人要来的话，会弄脏我的座位。”辗转相传，最终被国王听到，国王听后也是非常抱怨。
 
【古文】
 
情用反侧。即乘羽葆 之车。与诸侍从。往诣祇洹。欲问如来所疑之事。既到门前。且小停息。祇洹门外。有一大石。尼提比丘。坐于石岩。缝补故衣。有七百天人。各持华香。而供养之。右绕敬礼。
 
【白话】
 
反复思量不得其解，便乘坐御车，与众多侍从前往祇洹精舍，想问问如来心中所疑惑的事。来到门前，稍作休息。祇洹门外有一块大石，尼提比丘正坐在岩石上缝补旧衣服。有七百天人各自拿着花、香供养他，并右绕礼敬。
 
【古文】
 
时王睹见。深用欢喜。到比丘所。而语之言。我欲见佛。愿为通白。比丘即时。身没石中。踊出于内。白世尊曰。波斯匿王。今者在外。欲得来入。觐省咨问。佛告尼提。从汝本道。往语令前。尼提寻时。还从石出。如似出水。无有挂碍。即语王言。白佛已竟。王可进前。
 
【白话】
 
这时国王看见后十分欢喜，他来到比丘前说到：“我想拜见世尊，希望您为我通报一下。”比丘听后，身体立刻隐没于巨石中，从室内踊出，对世尊说：“波斯匿王就在门外，想进来看望您，请教些事情。”佛告诉尼提：“从你来处回去告诉他可以进来。”尼提立即从巨石中出来，犹如

从水中冒出来，没有丝毫障碍。对国王说：“已请示世尊，大王可以进去。”
 
【古文】
 
王作此念。向所疑事。且当置之。先当请问。此比丘者。有何福行。神力乃尔。王入见佛。稽首佛足。右绕三匝。却坐一面。白世尊言。向者比丘。神力难及。入石如水。出石无孔。姓字何等。愿见告示。
 
【白话】
 
国王心中想：“先前所疑惑的事暂且放一放，先问一问这位比丘有什么福德竟有如此的神力？”国王进去拜见佛陀，稽首佛足，右绕三匝，退身坐在一旁，问世尊道：“刚才那位比丘神力难以企及，入石如入水中，从石中出来也没有留下孔隙，不知他叫什么名字？愿世尊告知。”
 
【古文】
 
世尊告曰。是王国中。极贱之人。我已化度。得阿罗汉。大王故来。欲问斯义。王闻佛语。慢心即除。欣悦无量。因告王曰。凡人处世。尊卑贵贱。贫富苦乐。皆由宿行而致斯果。仁慈谦顺。敬长爱小。则为贵人。凶恶强梁。憍恣 自大。则为贱人。
 
【白话】
 
世尊告诉国王：“他就是大王国中那位极卑贱的人，我已将其度化，使他获得阿罗汉果，大王前来不就是想问这件事吗？”国王听闻佛语，轻慢之心当即消失，内心欢喜无量。佛告诉国王：“凡人生在世，尊卑贵贱、贫富苦乐都是因为往昔的行为而感得如今的果报。那些仁慈谦顺、敬长爱幼者则成为富贵之人；凶恶强暴、骄慢自大者则成为低贱之人。”
 
【古文】
 
波斯匿王白世尊言。大圣出世。多所润济。如此凡陋下贱之人。拔其苦毒。使常安乐。此尼提者。有何因缘。生于贱处。复种何德。得遇圣尊。禀受仙化。寻成应真。唯愿世尊敷演分别。
 
【白话】
 
波斯匿王对世尊说：“大圣出世济度了很多人，象这样卑陋下贱的人，也能救拔，使其离苦获得恒常安乐。这个尼提是什么因缘而生来卑贱，又种下什么福德而得遇世尊，禀受清净的教化，立即获得阿罗汉果？恳请世尊为我宣说。”
 
【古文】
 
佛告王曰。谛听善持。吾当解说。令汝开悟。乃往过去。迦叶如来出现世间。灭度之后。有比丘僧凡十万人。中有一沙门。作僧自在。身有疾患。服药自下。憍慠恃势。不出便利。以金银澡槃。就中盛尿。令一弟子担往弃之。然其弟子是须陀洹。
 
【白话】
 
佛告诉国王：“谛听，好好地受持，我当为你宣说，让你理解。过去世时，迦叶如来出现在世间，灭度后，有比丘僧众共十万人。其中有一位沙门，作执事僧，身患疾病服药后下泄，他倚仗势力，傲慢自大，不出外方便，而以金银澡盘盛尿，令一弟子担出去倒，然而他的弟子已证得须陀洹果。
 
【古文】
 
由在彼世。不能谦顺。自恃多财。秉捉僧事。暂有微患。懒不自起。驱役圣人。令除粪秽。以是因缘。流浪生死。恒为下贱。五百世中。为人除粪。乃至于今。由其出家持戒功德。今值我世。闻法得道。佛告大王。欲知尔时僧自在者。今尼提比丘是。
 
【白话】
 
由于他前世不能谦顺，自恃财多势大，主持僧事，暂时患有小病，便懒惰不外出方便，而驱使圣人替他清除粪秽。因为这个缘因，在生死轮回中，常作下贱人，五百世中，为别人除粪，直到现在。又因为他有出家持戒的功德，所以现今遇到我出世闻法得道。” 佛告诉国王：“要知道当时那位营事僧，就是现在的尼提比丘。”
 
【古文】
 
波斯匿王。白世尊言。如来出世。实为奇特。利益无量苦恼众生。佛告大王。善哉善哉。如汝所言。佛又告曰。三界轮转。无有定品。积善仁和。生于豪尊。习恶放恣。便生卑贱。
 
【白话】
 
波斯匿王对世尊说：“如来出世实在奇特，利益了无量苦恼的众生。” 佛告诉国王：“善哉!善哉！正如你所说。”佛又告诉他：“三界轮转，没有固定的种姓，积善仁和就生在豪尊之中；串习恶法、放纵便生在卑贱之列。”
 
【古文】
 
王大欢喜。无有慢心。即起长跪。执尼提足。而为作礼。忏悔自谢。愿除罪咎。世尊尔时。因为广说法微妙之义。所谓论者。施论。戒论。生天之论。欲不净想。出要为乐。尔时大会。闻佛所说。各获道证。信受奉行。
 
【白话】
 
国王大为欢喜，心里再没有慢心，随即起身长跪，捧尼提的双足而作顶礼，向他忏罪悔过，希望能除去自己的罪业。世尊此时便广说佛法的微妙含义：所谓的论即是施论、戒论，生天之论，欲为不净想，出离最为安乐。此时在场大众，闻佛所说，各各获得道证，信受奉行。
 

 

 

 

 
## 盖事因缘品第五十八
 

 
【古文】
 
如是我闻。一时佛在罗阅祇竹林精舍。慧命 阿难。竹林中坐。心自思惟。如来出世。甚奇甚特。今诸弟子。蒙佛恩泽。于四供养。无所乏少。各获安隐。得尽苦际。一切世间。诸王臣民。亦得大利。遭值三宝。人民安乐。皆悉思惟世尊威力所致。作是念已。从坐处起。来诣佛所。
 
【白话】
 
如是我闻：一时，佛住在罗阅祇竹林精舍。慧命阿难在竹林中禅坐，心中思惟道：“如来出世，非常奇特。现今佛的弟子们蒙受佛的恩惠，四事的供养没有缺乏，都得到安稳境界，已越过了痛苦的边际。世间的一切君王臣民也得到众多利益，遇到三宝，人民安乐，这些都是世尊的威力所致。”想到这里，从座而起，来到佛前。
 
【古文】
 
尔时世尊。为四部众。广说妙法。慧命阿难。前整衣服。偏袒右肩。右膝著地。长跪合掌。向佛自说林中所念。佛告阿难。如汝所言。如来出世。实复奇特。令一切众生皆获利益。复次阿难。如来正觉。非但今日祐利众生。过去世时。亦复利益。阿难白佛。不审世尊。过去世中。

饶益众生。其事云何。
 
【白话】
 
这时世尊正为四众弟子广说妙法，慧命阿难上前整好衣服，偏袒右肩，右膝着地，长跪合掌，向佛讲述在林中的所想。佛告诉阿难：“如你所言，如来出世实在奇特，使一切众生皆获得利益。再者阿难，如来正等觉非但今日护佑利益众生，过去世时也曾利益他们。”阿难对佛说：“不知世尊过去世中饶益众生，事情是怎样的呢？”
 
【古文】
 
佛告阿难。过去久远阿僧祇劫。此阎浮提有四河水。二大国王。一名曰婆罗提婆。（此言梵天。）独据三河。人民炽盛。然复儜弱 。一王名曰罚阇建提。（此言金刚聚）。唯得一河。人民亦少。然其国人悉皆勇健。
 
【白话】
 
佛告诉阿难：“过去久远阿僧祇劫以前，此阎浮提有四条河，两大国王。一位国王名叫婆罗提婆（汉语：梵天），独自占据三条河，人民众多，但性格怯弱；另一个国王名叫罚阇建提（汉语：金刚聚），只拥有一条河，人民也少，但国内人民都勇猛强健。
 
【古文】
 
时金刚聚。处于正殿。独坐思惟。如我今者。兵众勇悍。而所获水少。彼国儜弱独霸三河。今当遣使和索一河。若与我者。共为亲厚。国有好物。更相贡赠。若有艰难。共相赴救。若其不得。便当力逼而夺取之。作是念已。召诸大臣共议此事。
 
【白话】
 
时金刚聚坐在正殿中，独自思惟道：“我如今兵将勇猛强悍，但水源较少；他们国家懦弱，却独霸三条河。今当派遣使臣与他和谈索要一条河。如果给我，则我们两国的关系亲密，国中有的好东西，互相赠送，如果有什么艰难之事，也相互前往救援。如其不给，便当以武力威逼夺取。”想到这里，即召集各位大臣共同商议此事。
 
【古文】
 
诸臣或 言。今正是时。即遣驿使。至梵天国。具以王意。宣示梵王。梵王闻此。复自思惟。我国丰实。人众亦多。又此国界。父王所有。转用授我。至于力诤。我不下彼。作是念已。报彼使言。今此国土。非我所得。乃是父王。转用见授。如我今者。力不减汝。汝欲力决。我不相畏。使还本国。具以闻王。
 
【白话】
 
众大臣都说：“现在正是时候。”随即便派使臣到梵天国，使臣详细把金刚聚王的意图告诉梵王。梵王听后，心里想道：“我国财物丰富充实，人口众多。而且这个国家，原来属父王所有，后来父王传给我。如果以武力相争，我不会输给他。”想到这里，就回复使臣说：“现在这个国土不是我自己得到的，是父王赐给的。现在看来，我的力量不次于你，如果你要想武力解决，我不会惧怕。”使臣回到本国，详细告诉国王。
 
【古文】
 
王即合军。攻梵天国。共战一交。梵天军坏。乘背追蹑。经至城边。众人怖缩。更不敢出。诸臣相将。悉共集会。诣梵王所。咸皆同心。白大王言。他国兵强。我国儜弱。惜一河水。今致此败。如是不久。惧恐失国。唯愿开意。以一河水与之。共为亲厚。足得安全。王心便回。可众臣意。
 
【白话】
 
国王随即集合军队，攻打梵天国。两军才一交锋，梵天国的军队便溃败，金刚聚乘胜随后追击，一直追到城边。梵天国众人很害怕，退缩在城里不敢出来。大臣们聚集在一起，到梵王前，异口同声地对国王说：

“他们国家兵力强盛，我国劣弱，由于舍不得一条河导致今天的惨败。这样用不了多久，恐怕会失去整个国家。恳请大王回心转意，把一条河给他，大家保持关系亲厚，这样我国足以得到安全。”国王便回心转意，同意了众臣的意见。
 
【古文】
 
即时遣使。至彼军中。白其王言。我曹比国。用作恶为。所索河水。今以相与。我当以女为汝夫人。国有特物。更相贡赠。急难危险。共相赴救。时金刚聚。从其来意。即迎其女。拜为夫人。各共和解。回军还国。
 
【白话】
 
他即刻派使者到金刚聚军中，对金刚聚王说：“我们是邻国，何必把关系闹僵呢？你们要的河，现在给你们。我将女儿嫁给你作夫人，国中有的奇物，互相赠送，以后遇到什么危难急事，也相互救援。”金刚聚便答应了使者的来意，立即迎娶他的女儿，封为夫人。相互和解后，退兵回国。
 
【古文】
 
经于数时。其王夫人。便觉有胎。怀妊之后。恒有自然七宝大盖。当在身上。坐卧行立。终不远离。至满十月。生一男儿。身紫金色。头发绀青。光相昞著。世之少双。儿以出胎。盖在其上。召诸相师。令相此儿。相师披看。举手唱言。善哉善哉。异口同音。白大王言。今观太子。德力无比。人相毕足。世之希有。
 
【白话】
 
过了一段时间，金刚聚王的夫人便觉有了身孕。怀孕后，常时有一自然七宝大盖，正好安住在身体上方，行住坐卧始终不离。到十月怀孕期满，生下一个男孩，身体紫金色，头发天蓝色，光明显耀，举世无双。小孩一出生，宝盖便降在他的身上。国王召来相师们，为小孩看相。相师端详后，举手称颂：“善哉善哉！”他们异口同声对大王说：“今观太子之相，德行威力无比，具足所有大丈夫相，世间希有。”
 
【古文】
 
王及群臣。喜不自胜。即告相师。为其立字。尔时国法。依于二事。而为作字。一者瑞应。二者星宿。相师白王。今此太子。入胎已来。有何等瑞。王答之曰。有七宝盖。恒在其上。便为作字。字刹罗伽利（此言盖事）。以众妙供。随时承奉。年至成人。父便命终。葬送毕讫。小王臣民。共立盖事。用为大王。
 
【白话】
 
国王和群臣喜不自胜，即让相师为他取名。当时的规矩，根据两种事取名字，一是依瑞相，二是依星宿。相师对国王说：“这位太子，入胎以来，有什么瑞相呢？”国王回答：“有七宝盖一直悬在他的上面。”于是便给他取名叫刹罗伽利（汉义：盖事）。国王以种种妙物侍从随时承奉他，盖事长大成人后，父王便过世了。葬送完毕，各小王群臣共同拥立盖事为大王。
 
【古文】
 
治政数年。出外游观。见诸人民耕种劳苦。问左右曰。我国人众。何以作此种种役使。臣答王言。国以民为本。民以谷为命。若其不尔。民命不存。民命不存。国则灭矣。王便言曰。若我福相应为王者。令我民众获自然谷。莫复作此。发言已竟。一切人民。仓篅 自满。种种杂谷。随意悉有。
 
【白话】
 
盖事治理国政几年后，到城外视察，看见人民耕种劳苦，便问左右大臣：“我国人民为什么做这些劳役？”臣子回答道：“国以民为本，民以谷为命。如果他们不这样做，便无法生存。百姓无法生存，国家也就灭亡了。”国王便说道：“如果以我的福德应该做国王，则愿我的人民获得自然成熟的谷物，不再做这种苦役。”话音刚落，所有人民的粮仓米筐顿时全部充满，种种五谷杂粮，随意获得。
 
【古文】
 
又经数时。复出外游。见其国人。采薪汲水。舂磨作役。又问臣言。今诸人众。故复劳苦。何以尔耶。臣白王言。蒙王恩泽。获自然谷。谷叵 生食。事须成熟。是以庶民。办作食调。王复言曰。若我福德。应为王者。令吾国内一切人民。若欲食时。有自然食。恒在其前。发言已讫。合境皆获自然之食。
 
【白话】
 
又过了一段时候，国王又到外面视察，看到人民在砍柴挑水，舂米磨麦，便又问他的臣子：“现在人民还是很劳苦，为什么会这样呢？”臣子对国王说：“人民蒙受大王的恩惠，获得自然粮食。但粮食不能生吃，要做熟后才可以，因此百姓要作成可口的食物。”国王又说道：“如果以我的福德应该做国王，则愿我国内的一切人民，想要进食的时候，就会有自然食品常在其前。”话音刚落，全国上下都获得自然食物。
 
【古文】
 
又复经时。王更出游观。见众人匆匆各执所务。纺织裁缝。办具衣调。王问臣言。此诸人等。何以故尔。辛苦执作。臣白王言。蒙大王恩。获自然食。今者作役。办具衣裳。王复言曰。若我福德。应为王者。使吾国内一切树木出自然衣。适发此语。国中诸树。皆出妙衣。极为细软。

青黄赤白。随人所好。
 
【白话】
 
又过了些时日，国王又出外巡视，见众人都在匆匆忙忙各行其事，纺纱织布，裁剪缝衣，置办各种衣服。国王问臣子道：“这些人为什么还是如此辛苦劳作呢？”臣子对国王说：“承蒙大王的恩泽，获得自然食物。现在劳作，是为了做衣裳。”国王又说道：“如果以我的福德应做国王，则愿我国内的一切树木长出自然衣服。”话音刚落，国内所有树上都长出美妙的衣服，非常细软，青黄赤白，符合各人的喜好。
 
【古文】
 
又经数时。王复出游。见于人民各各竞共作诸乐器。王复问臣。我国人民。何以故尔。劳烦执作。臣白王言。此诸人等。蒙大王恩。衣食自然。各获安隐。事须伎乐。用自娱乐。是以今者治伎乐器。王便言曰。若我有福。应为王者。令我国中一切树上。皆有种种乐器。鼓贝琴瑟。

琵琶箜篌 。一切所须。称意悉有。
 
【白话】
 
又过了一段时间，国王又出外巡视，看到人民各个都在竞相制作各种乐器，国王又问大臣：“我国人民为什么还是如此辛苦劳作呢？” 大臣对国王说：“这些人蒙受大王的恩泽，衣食自然获得，都安居乐业。不过还需要歌舞伎乐，来进行娱乐，所以他们现今正制作乐器。”国王便说道：“如果以我的福德应做国王，则愿我国内所有树上都长出各种乐器，鼓贝、琴瑟、琵琶、箜篌，一切所须，都能称心如意。”
 
【古文】
 
又经数时。诸王臣民。悉来拜贺。值王食时。时王即请。留与饮食。尔时诸臣。得王饮食。百味具足。咸共白言。臣等家食。其味薄少。今得王食。美味非凡。王告之曰。卿等臣民。若欲常得如我食者。用吾食时。食者皆得如是之食。
 
【白话】
 
又过了一段时间，各小王和臣民都来朝拜庆贺，正赶上国王在吃饭，国王随即邀请他们留下来一起进餐。这些臣子享用国王的饮食，百味具足，众人就对国王说：“臣等家里的饮食，味道淡薄，今天享用国王的饮食，美味非凡。”国王告诉他们：“你们如果想常得到和我一样的饮食，就和我同一时间进餐，你们就都能享用到这样的饮食。”
 
【古文】
 
即敕司官。吾食时到。恒鸣大鼓。令诸人民悉得闻知。用我时食。当得百味上妙之供。从是已后。食便鸣鼓。一切人民。承音念食。百味上馔 。自然在前。人民优乐。不可具陈。
 
【白话】
 
随即命令司职官吏：“我进餐的时间一到，便敲响大鼓，让所有人民都能听到。在我吃饭的时间进食，他们就会得到百味上妙食物。”从此以后，吃饭的时间就擂鼓，所有人民听到鼓声便想到饮食，百味佳肴便自然出现在面前。人民无忧无虑，快乐无比，无法详说。
 
【古文】
 
时王梵天。遣使来至盖事王国。语盖事言。汝父在时。我以河水。用与汝父。汝父已终。宜当还我。时盖事王。报彼使曰。我今境土。及以河水。亦非我力。虽从汝得。然我为王。不劳民物。此盖小事。宜停在后。须我面与汝王相见。乃当宣备国土之要。使还到国。一一白王。

王然其意。克日共期。
 
【白话】
 
这时梵天国王派遣使者来到盖事王国，对盖事说：“你父亲在世时，我将一条河给了你的父亲。现在你父亲已经去世，应当把河还给我。”盖事王回复使者说：“我现在的国土，以及河水，不是我的威力所致。虽然从你那里获得。但我为一国之君，不须百姓劳苦，这些不过小事情，应放在后面。等到我与你们国王会面，才能商谈国土事宜。”使者回国后，

一一告诉国王，梵天王同意他的意见，约定日期相见。
 
【古文】
 
期日已满。二王俱进。军众围绕。甚多无数。各安大营。在河一边。二王乘船。河中相见。时王梵天。初见盖事。身色晃曜。如紫金山。头发奕奕。如绀琉璃。其目广长。人中难有。敬心内发。谓是梵天。到相问讯。对坐一处。谈两国土。论索水事。
 
【白话】
 
会面时间已到，二位国王同时前往，各有军队拥卫，人数众多，各自在河的一边安营扎寨。二位国王乘船，在河中相见。此时梵天王初次见到盖事，只见他身色明亮光耀如紫金山，头发奕奕发亮如蓝色琉璃，其目广长，人中少有。恭敬之心不觉油然而生，以为他是大梵天。两王相互问讯后在一处相对而坐，谈论两国的国土，说到索还河水之事。
 
【古文】
 
盖事报曰。我国人民。所欲自然。亦无赀 输王役之劳。所言未讫。食时已至。盖事王军。鸣鼓欲食。时梵天王。甚以惶惧。谓欲牵摄而取杀之。怖不自宁起谢己过。手足四布。腹拍前地。
 
【白话】
 
盖事说道：“我国百姓，想要什么自然会有，也没有什么赋税徭役之苦。”话还未说完，进餐的时间已到，盖事王的军队擂起大鼓，准备进餐。这时梵天王甚为惶恐不安，以为盖事想杀掉他，心中非常不安，起身谢罪，五体投地，匍匐在盖事王的面前。
 
【古文】
 
盖事自起。晓令还坐。复语之曰。大王。何以恐怖如是。我军食时。恒自鸣鼓。所以尔者。是我食时。用我时食。皆获百味上馔之供。时王梵天复起合掌。白盖事曰。唯愿大王。普见临覆我及国人。悉愿降附。

令诸民庶悉蒙恩泽。于是盖事。典阎浮提。一切人民。尽获安乐。
 
【白话】
 
盖事站起身来，告明梵天让他坐回原处，又对他说：“大王为什么如此的恐怖？我的军队进餐时，一直是擂鼓。之所以这样，是因为我进餐时，谁与我同时进餐，都能获得百味佳肴。”这时梵天王又起身合掌，对盖事说道：“恳请大王普施恩惠，降福于我和我国人民，我们都愿降附于您，使所有百姓都能蒙受您的恩惠。”于是盖事便统领整个阎浮提，所有人民都获得安乐。
 
【古文】
 
登位之后。处于正殿。群僚百官。宿卫侍立。日初出时。有金轮宝从东方来。王遥见之。即下御座。右膝著地。向于轮所。以手三招。轮已来至。千辐具足。光色昞著。
 
【白话】
 
盖事登位后，坐在正殿，文武百官侍立守卫。太阳刚升起时，有金轮宝从东方飞来。盖事王远远看见，当即走下御座，右膝着地，向金轮的方向用手招了三下，金轮便来到跟前，具足千辐，光明晃耀。
 
【古文】
 
王告之曰。若我应作转轮王者。如法住处。汝便住中。于是轮宝。当在王前。虚空中住。其轮去地。七多罗树。象宝。神珠。玉女。典兵。典藏等宝。次第来至。时盖事王七宝具足。典四天下。一切众生。蒙王恩德。所欲自恣。王悉教令修行十善。寿终之后。皆得生天。
 
【白话】
 
国王对它说：“如果我应当做转轮王，如法所住的地方，你应住在正前空中。”于是金轮宝停在国王的前方虚空中，金轮离地有七多罗树的高度。象宝、神珠、玉女、典兵、典藏宝，依次而至。这时盖事王七宝具足，统领四大部洲，一切众生蒙受国王的恩德，如意享受一切所欲。国王教导命令人民修行十善，命终以后，都转生到了天界。”
 
【古文】
 
佛告阿难。尔时刹罗伽利王者。岂异人乎。我身是也。尔时父王罚阇建提。今现我父净饭王是。尔时母者。今现我母摩诃摩耶是。我因往昔慈愍众生。恒以财法。而摄取之。从是因缘。自致成佛。三界独尊。

无与等者。以此义故。一切众生。皆应修习大慈润益。
 
【白话】
 
佛告诉阿难：“当时的刹罗伽利王，不是别人，就是现在的我。当时的父王罚阇建提，就是现在我的父亲净饭王。当时的母亲，就是现在我的母亲摩诃摩耶。我因往昔慈爱怜悯众生，常以正法、财物摄受他们，以此因缘，最终导至成佛，三界之中唯我独尊，没有人与我等同。因此一切众生，都应修习大慈大悲、利益群生。”
 
【古文】
 
尔时阿难复白佛言。不审世尊。过去世中。刹罗伽利转轮圣王。以何因缘获如是等无量功德。初入母胎。宝盖随覆。
 
【白话】
 
这时阿难又对佛说：“不知世尊，在过去世中的刹罗伽利转轮圣王，是什么因缘而具有如此无量的功德，初入母胎就有宝盖随身而覆？”
 
【古文】
 
佛告阿难。乃往过去久远。无量阿僧祇劫。此阎浮提。波罗奈国。仙人山中。有辟支佛。恒于山中止住。时辟支佛。患身不调。往问药师。药师语曰。汝有风病。当须服乳。时彼国中。有一萨薄。名曰阿利那蜜罗。（此言圣友。）时辟支佛。往告其家。陈病所由。从其乞乳。
 
【白话】
 
佛告诉阿难：“在过去无量阿僧祇劫以前，此阎浮提波罗奈国的仙人山中，有位辟支佛，长期居住其中。这时辟支佛患病，身体不调，去问医生，医生说道：‘你有风病，要服用乳汁。’当时国中有位商主，名叫阿利耶蜜罗（汉语：圣友）。辟支佛前往他家，讲述患病的原因，求他施乳。
 
【古文】
 
萨薄欢喜。便请供养。日给其乳。经于三月。三月已竟。身病得差。感其善意。欲使主人获大利益。踊在空中。坐卧行立。身出水火。或现大身。满虚空中。又复现小入秋毫里。如是种种。现十八变。于是圣友。极怀欢喜。复从空下。重受其供。经于数时。乃入涅槃。
 
【白话】
 
商主很欢喜，便请求供养他，每天供给乳汁，达三月之久。三月后，辟支佛身上的病得以痊愈，非常感激商主的善心，想让商主获大利益，便跃入虚空中，行住坐卧，身出水火，或现巨大的身躯，充满整个虚空，随后又变得很小，可藏入细毛中。如此种种，现出十八种神通变化。圣友非常欢喜，辟支佛从空中下来后，又接受他的供养，过了一些时间，才入了涅槃。
 
【古文】
 
萨薄悲悼。追念无量。耶旬 其身。收取舍利。盛以宝瓶。用起鋀 婆。香花伎乐。种种妙物。持用供养。所捉大盖。以置其上。尽其形寿。供养此塔。由其供养一辟支佛。四事供养。因此福报。无量世中。或生天上。或处人中。尊豪挺特。世之少双。
 
【白话】
 
商主悲痛哀悼，忧思不已。便焚化了他的遗体，收取舍利，装入宝瓶中，建起一座宝塔，以香花、歌舞、音乐等种种美妙之物而作供养。并拿来宝盖，放在顶上。尽其一生，供养这座宝塔。因他以四事供养这一辟支佛，凭此福报，在无量世中，或生天上，或生在人间，豪贵超群，世间无与伦比。”
 
【古文】
 
又告阿难。一切众生。在家出家。皆应修福。生生之中。获如是利。

尔时阿难。及诸会众。闻佛所说。欢喜奉行。
 
【白话】
 
佛又告诉阿难：“一切众生，无论在家出家，都应修积福德，生生世世中，都能获得如是利益。”此时阿难及在场大众，闻佛所说，欢喜奉行。
 

  

 
## 净居天请洗浴缘品第五十九
 

如是我闻。一时佛在舍卫国祇树给孤独园。尔时首陀会天。下阎浮提。至世尊所。请佛及僧。洗浴供养。世尊默然。已为许可。即设饮食。并办洗具。温室暖水。调和适体。酥油浣草 。皆悉备有。施设已办。

白世尊曰。食具已讫。唯圣知时。
 
【白话】
 
如是我闻：一时，佛住在舍卫国祇树给孤独园。这时遍入天下到阎浮提世尊面前，请佛和僧众，洗浴供养。世尊默然答应。天人随即准备饮食，并备好洗浴之具。温室暖水，调和至恰到好处，酥油、浣草都准备齐全。一切准备好后，对世尊说：“饮食洗具均已备好，恳请世尊及时应供。”
 
【古文】
 
于是世尊。及诸比丘。纳受其供。尽共洗浴。并享饮食。其食甘美。世所希有。食竟澡漱。各还本坐。是时阿难。长跪合掌。白世尊曰。此天往昔作何功德。形体殊妙。威相奇特。光明显赫。如大宝山。唯愿世尊。敷演其事。
 
【白话】
 
于是世尊和众比丘接受他的供养，都作了沐浴，并享用饮食。所供饮食甘美无比，世间稀有。食用后漱口洗手，各自回到自己的座位。这时阿难长跪合掌对世尊说：“这位天人过去积下什么功德，感得形体妙好，相貌威严，光明显赫，如大宝山。恳请世尊为我们宣说此事。”
 
【古文】
 
佛告阿难。谛听善持。吾当解说。乃往过去。毗婆尸佛时。此天彼世。为贫家子。恒行佣作。以供身口。闻毗婆尸佛说浴僧之德。情中欣然。思设供养。
 
佛告诉阿难：“谛听，善加忆持，我会为你们宣说。在过去毗婆尸佛时，此天人在那一世是个穷人家的孩子，常作佣人以养家糊口。听闻毗婆尸佛宣说浴僧的功德后，心里非常欢喜，便想要作供养。
 
【古文】
 
便勤作务。得少钱谷。用施洗具。并及饮食。请佛众僧。而以尽奉。由此福行。寿终之后。生首陀会天。有此光相。佛告阿难。而此天者。非但今日请佛及僧。尸弃佛时亦来世间。供养世尊及于众僧。乃至迦叶佛时。亦复如是。
 
【白话】
 
于是便努力干活，挣得少许钱财谷物，便用来置办洗浴之具，以及饮食，迎请佛和僧众而尽心地供养奉侍。以此功德，命终后转生遍入天，身体具有这样的光明。”佛告诉阿难：“这位天人，不但今天请佛及僧众，

尸弃佛时，也曾来到世间，供养世尊和僧众，乃至迦叶佛时，也是这样。”
 
【古文】
 
佛告阿难。此天非但承供七佛。于当来世贤劫之中。千佛兴出。亦当一一洗佛及僧。犹如今日无有差别。尔时世尊。因授天记。于未来世。满阿僧祇一百劫之中。当得作佛。号曰净身。十号具足。所化众生。乃 可限量。
 
【白话】
 
佛告诉阿难：“此天人不仅承事供养七佛，在将来贤劫中的千佛出世时，也会一一请佛及僧众沐浴，就像今天一样，没有差别。”这时世尊因此为天人授记：“在未来经过一个阿僧祇并一百劫后，将会成佛，佛号净

身，具足十种名号，所教化的众生不可限量。”
 
【古文】
 
尔时阿难。及诸四众。闻佛所说。欢喜无量。咸作是言。如来出世。所利益大。如是少施。获报弥多。佛告阿难。善哉善哉。如汝所言。因为众会。广说妙法。其闻法者。有得道迹。往来。不还。逮应真者。发大道意。各各欢喜。顶受奉行。
 
【白话】
 
此时阿难及与会大众，闻佛所说，欢喜无量，都说道：“如来出世，利益广大，以这样少的供养，竟能获得如此大的果报。”佛告诉阿难：“善哉善哉，正如你们所说。”便为与会大众，广说妙法。那些闻法者，有的获得见道、二果、三果、有的证得阿罗汉果，有的发起无上道心。各各欢喜，恭敬地受持奉行。
 

## 阿难总持缘品第六十
 

如是我闻。一时佛在舍卫国祇树给孤独园。尔时诸比丘。咸皆生疑。贤者阿难。本造何行。获此总持。闻佛所说。一言不失。俱往佛所。而白佛言。贤者阿难。本兴何福。而得如是无量总持 。唯愿世尊。当见开示。
 
【白话】
 
如是我闻：一时，佛住在舍卫国祇树给孤独园。这时众比丘都产生疑惑：贤者阿难，过去世究竟造了什么功德而得到这样的总持，听到佛所说法一句也不会忘记？比丘们便来到佛前，请问佛陀：“贤者阿难以前作了什么福德，而得到这样的无量总持？恳请世尊为我们开示。”
 
【古文】
 
佛告诸比丘。谛听着心。斯之总持。皆由福德。乃往过去阿僧祇劫。尔时有一比丘。畜一沙弥。恒以严敕。教令诵经。日日课程。其经足者。

便以欢喜。若其不足。苦切责之。
 
【白话】
 
佛告诉比丘们：“谛听，记在心中。这样的总持，都是由福德所致。在过去阿僧祇劫以前，当时有一位比丘，带着一个沙弥，经常对他严加管束，令他背诵经文，每天都有规定的功课。如果沙弥背够了经文，比丘便十分欢喜，如果没有完成，便严加斥责。
 
【古文】
 
于是沙弥。常怀懊恼。诵经虽得。复无食具。若行乞食。疾得食时。诵经便足。乞食若迟。诵则不充。若经不足。当被切责。心怀愁闷。啼哭而行。
 
【白话】
 
因此沙弥经常烦恼，因为有时虽然背足经，但又化不到缘。如果外出乞食，较快地得到食物，便可以背够经文；如果乞食困难费时，便不能背完规定的经文，如果背不够经，就会被斥责。因此沙弥常常忧愁烦闷，啼哭而行。
 
【古文】
 
时有长者。见其啼哭。前呼问言。何以懊恼。沙弥答曰。长者当知。我师严难。敕我诵经。日日课限。若其足者。即以欢喜。若其不充。苦切见责。我行乞食。若疾得者。诵经即足。若乞迟得。诵便不充。若不得经。便被切责。以是事故。我用愁耳。
 
【白话】
 
这时有一位长者，见到沙弥哭泣不止，便上前询问道：‘为什么这样痛苦呢？’小沙弥回答说：‘长者应当知道，我师父要求严格，让我背经，日日都有规定的数量。如果背够，便十分欢喜；如果我没有背够，便痛加斥责。我外出乞食，如果很快地得到，便可背够经文；如果乞食费时，便不能背足经文。而假如不能背够，便被呵责。因为这个缘故，我才发愁。’
 
【古文】
 
于时长者。即语沙弥。从今以往。常诣我家。当供饮食。令汝不忧。食已专心勤加诵经。尔时沙弥。闻是语已。即得专心勤加诵学。课限不减。日日常度。师徒于是。俱同欢喜。
 
【白话】
 
此时长者便对沙弥说：‘从今天开始，你就常来我家，我供给你饮食，让你不再担心。吃完后就专心勤奋背经。’沙弥听后，得以专心勤奋诵学，规定的功课没有减少，每日都是如此，师徒因此都十分欢喜。”
 
【古文】
 
佛告比丘。尔时师者。定光佛 是。时沙弥者。今我身是。时大长者。供养食者。今阿难是。乃由过去造是行故。今得总持。无有忘失。

尔时诸比丘。闻是说已。欢喜信受。顶戴奉行。
 
【白话】
 
佛告诉比丘们：“当时的比丘师父，便是定光佛；当时的沙弥，便是现在的我；当时供给饮食的长者，便是现在的阿难。因他过去做了这样的功德，故现在得以成就总持，不会忘失。”这时众位比丘听了这样的讲说，欢喜信受，恭敬地奉行。
 

 
## 优婆斯兄所杀缘品第六十一
 

如是我闻。一时佛在舍卫国祇树给孤独园。尔时罗阅祇国。有估客兄弟二人。共住一处。兄求长者女。欲以为妇。其女年小。未任出适。

于时其兄。即与众贾。远至他国。经历年岁。滞不时还。
 
【白话】
 
如是我闻：一时，佛住在舍卫国祇树给孤独园。当时罗阅祇国有商人兄弟二人住在一起。哥哥追求一位长者的女儿，想娶她为妻。但长者之女年纪还小，尚不适合出嫁。这时哥哥便与众商人去了遥远的他国，经过了许多年也没有回来。
 
【古文】
 
女年向大。任可嫁处。而语其弟。卿兄远行。没彼不还。汝今宜可纳取我女。其弟答言。何有是事。我兄存在。不敢有违。尔时长者。数数陈说。其弟意坚。未曾回转。
 
【白话】
 
长者的女儿年纪渐渐长大，已到了出嫁的年龄。长者便对弟弟说：

“你的兄长远行外出，滞留他国没有回来，你现在应该娶我的女儿。”弟弟答道：“那有这种道理？兄长还在，我不敢对他有所违逆。”长者屡番劝说，但弟弟很坚定，没有改变主意。
 
【古文】
 
长者不已。诈作远书。托诸贾客。说兄死亡。弟闻兄死。心乃愕然。长者复往。而告之曰。卿兄已死。女当云何。卿若不取。当思余计。弟被逼急。即妻其女。
 
【白话】
 
长者不得已，伪造一封来自远方的书信，托付给商人们，说哥哥已经死亡。弟弟听说哥哥已死，心里很吃惊。长者又来劝道：“你的兄长既已亡故，我女儿该怎么办呢？你如果不娶她，我就要为她另作打算了。” 弟弟被逼无奈，便娶了这位姑娘为妻。
 
【古文】
 
经历数时。女便怀妊。兄后便乃从他国还。于时其弟。闻兄还国。心怀愁惧。逃至舍卫。发迹之后。诸亲友辈。按其妇腹。堕其胎儿。如是展转。到于佛前。惭愧所逼。求索出家。
 
【白话】
 
过了一段时间，妻子便有了身孕。哥哥不久又从他国回来。这时弟弟听说兄长要回国了，心里忧愁畏惧，便逃到舍卫国。妻子怀孕迹象明显后，亲友们按她的腹部堕了胎。弟弟经过一番周折，来到佛前，出于惭愧，请求出家。
 
【古文】
 
佛知可度。即时听许。蒙佛听已。便成沙门。名优婆斯。奉持律行。精勤不懈。应时便得阿罗汉道。六通清彻。众智具足。时兄到家。见弟已娶其妇。嫉心内忿。往追欲杀。
 
【白话】
 
佛知道他可以度化，当即应允。蒙佛开许后，便成为一名沙门，名叫优婆斯，奉行戒律，精勤不懈，随即证得阿罗汉果，六种神通明净圆满，又具足众多智慧。这时哥哥回到家，见弟弟已娶了他的妻子，心里又嫉妒又气忿，马上前去追杀弟弟。
 
【古文】
 
求索推问。云至舍卫。毒恚烦心。即出重募。谁能取我彼弟头者。当与重赏。金五百两。时有一人。来应其募。我能往取其头。兄即出金。

用募其人。相将俱进。至舍卫国。
 
【白话】
 
经过四方打听，听说已到舍卫国，心中怨恨烦恼，当即以重金招募：

“谁能取得我弟弟的首级，便重赏他五百两黄金。”这时有一人前来应招说：‘我能前去取他的头。’”哥哥随即拿出金子雇用此人，两人一同前往舍卫国。
 
【古文】
 
到彼见弟。坐禅思惟。于时彼人。欻生慈心。而作是念。我当云何杀此比丘。吾设不杀。当夺我金。引弓欲射。当挽弓时。向彼比丘。至于放矢。乃中其兄。其兄怀恚。愦恼而死。
 
【白话】
 
到后见弟弟正在坐禅思惟，此时刺客忽然产生慈悯心，想道：“我为什么要杀死这位比丘呢？但如果不杀他，其兄肯定会要回金子。”刺客于是拉弓欲射，拉弓时瞄准比丘，到放箭时却射中了他的哥哥。哥哥心怀愤恨，恼怒而死。
 
【古文】
 
后更受身。作毒蛇形。生彼道人。户枢之中。毒心未歇。规当害之。户数开闭。撽 身而死。既死之后。未能改操。遂愿更作小形毒虫。依彼道人屋间而住。
 
【白话】
 
之后投生为一条毒蛇，栖居在优婆斯比丘房门的转轴中，害心从未


 
停歇，总想要害死比丘。但在房门开合时被碾死。死后，其嗔恨心没有改变，于是又以其愿力变成体形更小的毒虫，栖居在优婆斯比丘的居室中。
 
【古文】
 
伺其道人端坐之时。从屋间下。堕其顶上。恶毒猛炽。即杀比丘。时舍利弗。见斯事已。往至佛所。而白佛言。彼死比丘。本作何缘。今现得道。被毒而死。唯愿世尊。当见开示。
 
【白话】
 
等优婆斯比丘打坐时，从屋顶上直落到他的头上，它的毒性猛烈，当场毒死了比丘。舍利弗看到这件事，便前去佛的住处，对佛说：“那个死去的比丘，往昔造了什么因缘，以至于现在，虽已证得阿罗汉果，却仍中毒而死？恳请世尊为我们开示。”
 
【古文】
 
佛告舍利弗。善听善念。吾当为汝具分别说。乃往过去无数世中。有辟支佛。出现于世。处在山林。修道以遂其志。时有猎师。恒捕禽兽。

施设方计。望伺苟得。
 
【白话】
 
佛告诉舍利弗：“好好地听闻记忆，我会为你们详细宣说。在过去久远以前，有一位辟支佛出现在世间，他隐居在山林中，一心修道来实现自己的志愿。当时有位猎人常以捕捉飞禽走兽为业，布下机关，希望有所收获。
 
【古文】
 
时辟支佛。惊其禽兽。令其猎师。伺捕不得。便怀嗔恚。懊恼愤结。即以毒箭。射辟支佛。时辟支佛。心愍此人。欲令改悔。为现神足。所谓飞行履虚。屈伸舒戢 。出没自在。具足变现。于时猎师。见是事已。

心怀敬仰。恐怖自责。归诚谢过。求哀忏悔。
 
【白话】
 
这时辟支佛惊走了那些禽兽，使猎人狩猎一无所获。猎人便心生怨恨，恼怒之下即用毒箭射向辟支佛。辟支佛心中怜悯这个猎人，想让他改悔，便显现神足通，在虚空中飞行行走，变大变小，自在地显现隐没，如是种种的神通变化。猎人见后心生敬仰，恐怖地自责，向辟支佛诚心悔过，请求慈悲接受他的忏悔。
 
【古文】
 
时辟支佛。即受其忏悔。忏悔已竟。被毒而死。其人命终。便堕地狱。既出地狱。五百世中。常被毒死。至于今日。得罗汉道。犹为毒虫。见螫断命。由兴恶意。即还忏悔。而发誓愿。使我来世。遭值圣师。所得神足。如今是人。以是之故。今得值我。蒙获道法。尔时舍利弗。及与众会。闻佛所说。欢喜奉行。
 
【白话】
 
当时辟支佛接受了他的忏悔。猎人忏悔后，辟支佛便中毒而死。猎人死后，便堕入地狱，后来出了地狱，五百世中，经常被毒死，直到今天，他证得阿罗汉果，还是被毒虫咬伤而送了性命。由于他生起恶心后又作了忏悔，并且发誓：‘愿我来世能遇上圣师，所得到的神通，象这位辟支佛一样。’因为这个原因，如今遇到我，获得道法。这时舍利弗及与会大众，闻佛所说，欢喜奉行。
 

 

 

 

 

 
## 儿误杀父缘品第六十二
 

 
【古文】
 
如是我闻。一时佛在舍卫国祇树给孤独园。尔时有一老公。早失其妇。独与儿居。困无财宝。觉世非常。念欲出家。即往佛所。求索入道。时佛怜愍。即听出家。于时其父。便作比丘。时儿年小。即为沙弥。恒共其父。入村乞食。暮还所止。
 
【白话】
 
如是我闻：一时，佛住在舍卫国祇树给孤独园。当时有一位老翁早年丧妻，独自与儿子共同生活，贫困而无有财宝，感到世事无常，便想要出家，于是前往佛前，请求出家。佛怜悯他们，便准许他们出家。于是父亲成了比丘，儿子年纪尚小，就作了沙弥，总是跟随他的父亲到村中乞食，傍晚才回到居住的地方。
 
【古文】
 
时有一村。最为边远。至彼乞食。逼暮当还。其父年老。行步迟缓。其儿恐惧。畏诸毒兽。急扶其父。排之进路。执之不固。推父倒地。应时其父。当手而死。父死之后。独至佛所。
 
【白话】
 
那时有一个村庄最为偏远，到那里乞食，将近黄昏时要回来。父亲年纪老迈，走路迟缓，儿子害怕那些毒虫恶兽，急忙扶着父亲，推着他上路。不小心没有抓紧，却把父亲推倒在地，其父当场死亡。父亲死后，沙弥独自一人来到佛的住地。
 
【古文】
 
时诸比丘。问沙弥言。汝朝与师。至村乞食。今为所在。沙弥答言。我向与师。至彼乞食。日暮还时。师行小迟。我恐怖。故急推之。推之手急。扑师着地。我师于时。即死道中。时诸比丘。呵责沙弥。汝大恶人。杀父杀师。即以白佛。
 
【白话】
 
这时比丘们问沙弥道：“你早上与师父到村中乞食，你师父如今在什么地方呢？”沙弥回答：“我与师父到那个偏远村庄乞食，黄昏时回来，师父走得较慢，我当时很害怕，因此急忙推着他走，结果推得太急，竟把师父推倒在地，师父当场死在路上。”比丘们于是斥责沙弥：“你这个大恶人，杀死父亲杀死师父。”随即把这事禀告了佛陀。
 
【古文】
 
佛告之曰。此师虽死。不以恶意。即问沙弥。汝杀师不。沙弥答言。我实排之。不以恶意而杀父也。佛可其语。如是沙弥。我知汝心无有恶意。过去世时。亦复如是。无有恶意。而相杀害。
 
【白话】
 
佛对他们说：“他师父虽死，但沙弥并没有恶心。”便问沙弥道：“你想杀师父吗？”沙弥回答：“我实际只是推他，并无恶心要杀父亲。”佛认可沙弥的话并说道：“如是沙弥，我知道你没有恶心。过去世时，你们也是这样：没有恶意而造成了杀害。”
 
【古文】
 
时诸比丘。闻佛语已。即共白佛。不审世尊。过去世时。斯人父子。有何因缘。而便相杀。佛言谛听。吾当说之。过去无量阿僧祇劫时。父子二人。共住一处。时父病极。于时睡卧。多有虻蝇。数来恼触。
 
【白话】
 
比丘们听后，一起问佛：“世尊，不知过去世，这对父子有什么因缘，而杀害对方呢？”佛对比丘说道：“谛听，我将为你们宣说。过去无量阿僧祇劫以前，有父子两人共住一处。当时父亲病情沉重，正在睡着休息，许多苍蝇频频飞来打扰病人。
 
【古文】
 
父即令儿遮逐其蝇。望得安眠以解疲劳。时儿急遮。蝇遂数来。数来不止。儿便嗔恚。即持大杖。伺蝇当杀。时诸虻蝇。竞来父额。以杖打之。即杀其父。
 
【白话】
 
父亲便让儿子赶走苍蝇，希望可以安静地睡觉以解除疲劳。儿子急忙驱赶，但蚊蝇赶走后又飞回来，一直无有休止。儿子便心生嗔怒，随即拿来大棒，伺机击杀飞蝇。这时一群苍蝇恰好落在父亲的额头上，儿子挥棒打去，便打死了父亲。
 
【古文】
 
当于尔时。亦非恶意。比丘当知。尔时父者。此沙弥是。时儿以杖打父额者。今彼死比丘是。由于尔时无有恶心。以杖打父杀之。不以恶意。今还相报。亦非故杀。于时沙弥。渐渐修学。勤加不懈。遂得罗汉。

尔时诸比丘。闻佛所说。心悉信解。欢喜奉行。
 
【白话】
 
在那时，儿子也没有恶意。比丘应知：那时的父亲，就是现在的沙弥；那时用棒子打父亲额头的人，就是现在那个死去的比丘。由于那时他并无恶心，用棒打死父亲，正因为没有恶意，所以今天的报应，也不是故意杀害。”后来沙弥渐渐修学佛法，勤奋不懈，就得到了阿罗汉果位。

当时比丘们听佛所说，心里都生起信解，欢喜奉行。
 

## 须达起精舍缘品第六十三
 

 
【古文】
 
如是我闻。一时佛在王舍城竹园中止。尔时舍卫国王波斯匿。有一大臣。名曰须达。居家巨富。财宝无限。好喜布施。赈济贫乏及诸孤老。时人因行。为其立号。名给孤独。尔时长者。生七男儿。年各长大。为其纳娶。次第至六。
 
【白话】
 
如是我闻：一时，佛住在王舍城竹园中。当时舍卫国王波斯匿有一位大臣，名叫须达，有万贯家财，财宝无数，喜欢布施、赈济贫困及诸孤寡老人。当时的人根据他的行为，给他取别名叫给孤独。当时须达长者生有七个男儿，年龄都逐渐长大，长者为他们一一纳妻，已经依次娶了六个儿媳。
 
【古文】
 
其第七儿。端正殊异。偏心爱念。当为娶妻。欲得极妙。容姿端正有相之女。为儿求之。即语诸婆罗门言。谁有好女相貌备足。当为我儿往求索之。诸婆罗门。便为推觅。展转行乞。到王舍城。
 
【白话】
 
他的第七个儿子，长得端正奇伟，须达尤其钟爱，到了他娶妻的时候，须达想为他找一个容貌端正妙好的女子做妻子。随即对众位婆罗门说：“看谁家有好姑娘长得相貌美丽，就替我儿前去求婚。”众婆罗门便为他寻找，四方辗转乞讨来到王舍城。
 
【古文】
 
王舍城中。有一大臣。名曰护弥。财富无量。信敬三宝。时婆罗门。到家从乞。国法施人。要令童女。持物布施。护弥长者。时有一女。威容端正。颜色殊妙。即持食出。施婆罗门。
 
【白话】
 
王舍城中有一位大臣，名叫护弥，家有无数财产，虔诚地信敬三宝。这时婆罗门来到他家行乞，按照王舍城的法规，必须令童女拿东西布施。当时护弥长者有一位女儿，容貌端庄，姿色美妙，她拿着食物出外施给婆罗门。
 
【古文】
 
婆罗门见。心大欢喜。我所觅者。今日见之。即问女言。颇有人来求索汝不。答言未也。问言女子。汝父在不。其女言在。婆罗门言。语令出外。我欲见之。与共谈语。时女入内。白其父言。外有乞人。欲得相见。父便出外。
 
【白话】
 
婆罗门看到她，心中大喜：“我要找的人，就在眼前啊!”就问护弥的女儿：“是否有人来向你求过婚?”她回答：“没有。”婆罗门问：“女子，你的父亲在家吗？”女孩说：“在。”婆罗门说：“请你父亲出来，我要见他，同他谈话。”女子进屋对她父亲说：“外面有一个乞士想见你。”她的父亲便走出门。
 
【古文】
 
时婆罗门。问讯起居。安和善吉。舍卫国王。有一大臣。字曰须达。辅相识不。答言未见。但闻其名。报言知不。是人于彼舍卫国中。第一富贵。汝于此间。富贵第一。须达有儿。端正殊妙。卓略多奇。欲求君女。为可尔不。答言可尔。值有估客欲至舍卫。时婆罗门。作书因之。

送与须达。具陈其事。
 
【白话】
 
婆罗门向他问安并道了吉祥，然后说道：“舍卫国有一位大臣，名叫须达，辅相认识他吗？”护弥答道：“没见过面，但听说过他的大名。” 婆罗门说道：“您知道吗？此人在舍卫国中第一富贵，而你在此国是第一富贵。须达有个儿子长得端正殊妙，才华出众，想娶你的女儿，你是否同意呢？”护弥答道：“同意。”正赶上有商人想去舍卫国，于是婆罗门写了一封信托他带给须达，把这里的情况详细告诉他。
 
【古文】
 
须达欢喜。诣王求假。为儿娶妇。王即听之。大载珍宝。趣王舍城。于其道次。赈济贫乏。到王舍城。至护弥家。为儿求妻。护弥长者。欢喜迎逆。安置敷具。暮宿其舍。
 
【白话】
 
须达十分喜欢，马上到国王那里请假，为儿子娶妻，国王随即同意了长者的请求。须达于是用车装载大批珍宝前往王舍城，一路之上赈济贫困。到了王舍城的护弥家为儿子求亲，护弥长者欢喜迎接，为他们安置床坐，晚上须达长者就住在他家。
 
【古文】
 
家内搔搔。办具饮食。须达念言。今此长者。大设供具。欲作何等。将请国王太子。大臣长者居士。婚姻亲戚。设大会耶。思惟所以。不能了知。而问之言。长者今暮。躬自执劳。经理事务。施设供具。为欲请王太子大臣。答言不也。欲营婚姻亲戚会耶。答言不也。将何所作。答言请佛及比丘僧。
 
【白话】
 
护弥全家忙忙碌碌置办饮食，须达心想：“如今长者准备如此多的供具想做什么呢？将要邀请国王、太子、大臣、长者、居士、亲家、亲戚举办大型宴会吗？”想了各种原因，也不能了知，便问护弥：“长者今天晚上亲自操办事务，置办很多供具，是想请国王、太子、大臣吗？”护弥回答：“不是。”“想举办结婚的亲戚聚会吗？”答：“不是。”“那么要做什么呢？”护弥回答：“是为了请佛和比丘僧众。”
 
【古文】
 
于时须达。闻佛僧名。懔 然毛竖。如有所得。心情悦豫。重问之言。云何名佛。愿解其义。长者答言。汝不闻乎。净饭王子。厥名悉达。其生之日。天降瑞应。三十有二。万神侍卫。即行七步。举手而言。天上天下。唯我为尊。身黄金色。三十二相。八十种好。
 
【白话】
 
这时须达长者听到佛僧的名称，惊惧地毛发直竖，如有所得，心情愉悦。又问道：“为什么称之为佛呢？希望您解释一下其中的含义。”长者答道：“你没听说过吗？净饭王的太子，名叫悉达。他出生那天，天降三十二种瑞应，且有万神护卫，随即迈出七步，举手说道：‘天上天下，唯我为尊！’身金黄色，三十二相好，八十种随好。
 
【古文】
 
应王金轮。典四天下。见老病死苦。不乐在家。出家修道。六年苦行。得一切智。尽结成佛。降诸魔众十八亿万。号曰能仁。十力无畏。

十八不共 。光明照耀。三达 遐鉴。故号佛也。
 
【白话】
 
本应成为金轮王统领四洲，但因见到世间有生老病死的痛苦，不愿过在家生活，而出家修道。经过六年苦行，获得遍知一切的智慧，断尽一切烦恼而成佛。降伏魔众十八亿万，名号‘能仁’。具有十力四无畏，十八不共法等种种功德，光明照耀，三达明察远近，所以称之为佛。”
 
【古文】
 
须达问言。云何名僧。护弥答言。佛成道已。梵天劝请转妙法轮。至波罗奈鹿野苑中。为拘邻 五人。转四真谛。漏尽结解。便成沙门。六通具足。四意七觉八道悉练。上虚空中。八万诸天。得须陀洹。无量天人。发无上正真道意。
 
【白话】
 
须达问道：“什么叫僧呢？”护弥答道：“佛成道后，梵天王劝请转妙法轮，于是佛至波罗奈鹿野苑中，为拘邻五人传讲四圣谛法，五人断尽烦恼，成为沙门，具足六种神通，四智、七觉支、八正道一一通达。

上到虚空中，使八万天人得须陀洹果，无量的天人发起无上的正真道心；
  
【古文】
 
次度郁卑迦叶兄弟千人。漏尽意解如其五人。次第度舍利弗目连徒众五百。亦得应真。如是之等。神足自在。能为众生。作良祐福田。故名僧也。须达闻说如此妙事。欢喜踊跃。感念信敬。企望至晓。当往见佛。
 
【白话】
 
之后度化郁卑迦叶兄弟师徒千人，烦恼灭尽、心开意解如同拘邻五人一样；接着度化舍利弗、目犍连徒众五百人，他们也证得阿罗汉果。如是之辈都是神足自在，能作众生的殊胜福田，所以称之为僧。”须达听说如此奇妙之事，欢喜踊跃，对佛僧虔诚信敬，思念不已。他企盼着天亮前去见佛。
 
【古文】
 
诚报神应。见地明晓。寻明即往罗阅城门。夜三时开。初夜中夜后夜。是谓三时。中夜出门。见有天祠。即为礼拜。忽忘念佛。心自还闇。便自念言。今夜故闇。若我往者。傥为恶鬼猛兽见害。且还入城。待晓当往。
 
【白话】
 
诚心立即得到神奇的感应。须达看到外面地上已有亮光，追寻着亮光走向罗阅城门。城门夜三时开，初夜、中夜、后夜，称为“三时”。他中夜出门，看见有一天祠，便向其礼拜，忽然忘记忆念佛陀，心中复又暗然无光，便想到：“现在夜还太黑，如果我继续前行，或许会被恶鬼猛兽伤害，不如暂且回城，等到天亮了再去。”
 
【古文】
 
时有亲友。命终生四天。见其欲悔。便下语之。居士莫悔也。汝往见佛。得利无量。正使今得百车珍宝。不如转足一步往趣世尊。所得利深。过踰于彼。居士汝去莫悔。正使今得白象珍宝。不如举足一步往趣世尊。利过于彼。居士汝去莫悔。正使今得一阎浮提满中珍宝。不如转足一步至世尊所。得利弘多。居士汝去莫悔。正使今得一四天下满中珍宝。不如举足一步至世尊所。所得盈利。踰过于彼。百千万倍。
 
【白话】
 
这时有位死后生在四天王天的亲友见他要反悔，便从天上下来对他说：“居士莫要反悔，你前去见佛将得到无量的利益。就算今天能得到百车珍宝，也不如回头向佛迈近一步，所得利益甚多；居士你前去莫要反悔，就算今天能得到白象宝，也不如举足向佛迈近一步，其利益远胜于彼；居士你前去莫要反悔，就算今天得到满阎浮提中的珍宝，也不如回头向佛迈近一步，所得利益不可计量；居士你前去莫要反悔，就算今天能得到遍满整个四大洲的珍宝，不如举足向佛所迈近一步，其所得利益超过前者百千万倍。”
 
【古文】
 
须达闻天说如此语。益增欢喜。敬念世尊。闇即得晓。寻路往至。到世尊所。尔时世尊。知须达来。出外经行。是时须达。遥见世尊。犹如金山。相好威容。俨 然炳着。过踰护弥所说万倍。睹之心悦。
 
【白话】
 
须达听完天人说的这些话，倍加欢喜，于是恭敬忆念世尊，黑暗随即变得明亮。须达于是沿路前往佛的住地。这时世尊知道须达到来，便到外面经行。须达远远望见世尊犹如金山，相好威容，庄重光明显耀，超过护弥所说的万倍，须达见后心情喜悦。
 
【古文】
 
不知礼法。直问世尊。不审瞿昙。起居何如。世尊即时。命令就坐。时首陀会天。遥见须达。虽睹世尊。不知礼拜供养之法。化为四人。行列而来。到世尊所。接足作礼。胡跪 问讯。起居轻利。右绕三匝。却住一面。
 
【白话】
 
须达不知礼拜方法，就直接问世尊：“不知瞿昙起居如何？”世尊马上令他就坐。这时遍入天远远看见须达虽见到世尊，但不知礼拜供养的方法，便化成四个人，次第来到世尊前接足礼拜，胡跪问讯起居安乐吗？接着又右绕三匝，退后坐在一边。
 
【古文】
 
是时须达。见其如是。乃为愕然。而自念言。恭敬之法。事应如是。即起离坐。如彼礼敬。问讯起居。右绕三匝。却住一面。尔时世尊。即为说法。四谛微妙。苦空无常。闻法欢喜。便染圣法。成须陀洹。譬如净洁白氎易染为色。
 
【白话】
 
此时须达见他们如此行礼，非常惊讶，暗自思量道：“原来恭敬的方法是这样的。”他立即离坐，像方才四个人一样向佛施礼，问讯起居，右绕三匝，退坐一边。世尊随即为他宣说四谛妙法，苦空无常。须达听法后十分欢喜，便心悟圣法，证得须陀洹果，犹如洁净的白布很容易染上色彩。
 
【古文】
 
长跪合掌。问世尊言。舍卫城中。如我伴辈。闻法易染。更有如我比不。佛告须达。更无有二。如卿之者。舍卫城中。人多信邪。难染圣

教。须达白佛。唯愿如来。垂神降屈。临履舍卫。使中众生除邪就正。
 
【白话】
 
便长跪合掌请问世尊：“舍卫城中还有像我这样容易熏染圣法的人吗？”佛告诉须达：“再没有第二个像你这样的人，舍卫城中的人多信邪教，很难熏染圣教。”须达对佛说：“恳请世尊屈尊，驾临舍卫国中，使那里的众生改邪归正。”
 
【古文】
 
世尊告曰。出家之法。与俗有别。住止处所。应当有异。彼无精舍。云何得去。须达白佛言。弟子能起。愿见听许。世尊默然。须达辞往。为儿娶妇竟。辞佛还家。因白佛言。还到本国。当立精舍。不知模法。

唯愿世尊。使一弟子。共往敕示。
 
【白话】
 
世尊对他说：“出家之法与俗家有别，起居住所应当有所差别，那里没有精舍，我怎能去呢？”须达对佛说：“弟子能为世尊建造精舍，希望世尊开许！”世尊默然表示答应。须达告辞后，回到城中为儿子娶完媳妇，又向佛辞行回家，于是对佛说：“回到本国，我要建立精舍，不知按照什么模式建造，恳请世尊派一名弟子共同前往为我指导。”
 
【古文】
 
世尊思惟。舍卫城内。婆罗门众。信邪倒见。余人往者。必不能办。唯舍利弗。是婆罗门种。少小聪明。神足兼备。去必有益。即便命之。

共须达往。
 
【白话】
 
世尊思惟：“舍卫城内的婆罗门信奉邪教，知见颠倒，其他人去肯定不能办妥，只有舍利弗是婆罗门出身，少小聪明，又具备神足通，他去定能有所助益。”于是便命舍利弗与须达一同前往。
 
【古文】
 
须达问言。世尊足行。日能几里。舍利弗言。日半由旬。如转轮王足行之法。世尊亦尔。是时须达。即于道次。二十里。作一客舍。计校功作。出钱雇之。安止使人。饮食敷具。悉皆令足。
 
【白话】
 
须达问舍利弗：“世尊一天能走几里？”舍利弗说：“一日走半由旬，如转轮王步行之法，世尊也是这样。”于是须达即在道上每二十里安置一个客舍，计算客舍的工程量出钱雇人建造，同时在客舍中安置仆人以及饮食卧具，全都令其充足。
 
【古文】
 
从王舍城。至舍卫国。还来到舍。共舍利弗。按行诸地。何处平博。中起精舍。按行周遍。无可意处。唯王太子祇陀有园。其地平正。其树郁茂。不远不近。正得处所。时舍利弗。告须达言。今此园中。宜起精舍。若远作之。乞食则难。近处愦闹。妨废行道。
 
【白话】
 
须达一行人从王舍城至舍卫国，回到自己家。于是和舍利弗一起巡视各地，看什么地方平坦广阔，适合建立精舍。各处都找遍了，没找到满意的地方。只有国王太子祇陀的园林地面平整，树木郁郁葱葱，离城不远不近，正适合建立精舍。舍利弗就对须达说：“如今此园最适合建造精舍，如果在远处建精舍，乞食就有困难；如果离城太近，则又喧闹，妨碍修行。”
 
【古文】
 
须达欢喜。到太子所。白太子言。我今欲为如来起立精舍。太子园好。今欲买之。太子笑言。我无所乏。此园茂盛。当用游戏逍遥散志。须达殷勤。乃至再三。太子贪惜。增倍求价。谓呼价贵。当不能买。语须达言。汝若能以黄金布地。令间无空者。便当相与。
 
【白话】
 
须达心生欢喜，便去太子那里，对太子说：“我如今想为佛陀修建精舍，太子的园林最好，我想买下来。”太子笑着说：“我什么也不缺，这个园子林木茂盛，我要用来游戏逍遥散心。”须达再三殷勤劝导，太子爱惜园林，加倍要价，以为要高价，他便不会买，便对须达说：“你如果能用黄金铺地，令地上无一点空隙，我就卖给你。”
 
【古文】
 
须达曰诺。听随其价。太子祇 陀言。我戏语耳。须达白言。为太子法。不应妄语。妄语欺诈。云何绍继。抚恤人民。即共太子。欲往讼了。时首陀会天。以当为佛起精舍故。恐诸大臣偏为太子。即化作一人。下为评详。语太子言。夫太子法。不应妄语。已许价决。不宜中悔。遂断与之。须达欢喜。便敕使人。象负金出。八十顷中。须臾欲满。残有少地。
 
【白话】
 
须达说：“好！我同意你出的价。”太子祇陀便说：“我是开玩笑的。” 须达说：“作为太子，不应当妄语，如果妄语欺诈，怎么能继承王位、抚恤人民呢？”马上要同太子去打官司。
 
这时遍入天认为应当为佛建立精舍，怕众位大臣偏袒太子，立即化作一人从天上下来为他们评判。那人对太子说：“作为太子，理应不说妄语，已经说定的价格，不应中途反悔。”于是判定卖给须达。须达大喜，便命仆人用象驮金子，八十顷地不久就要铺满了，只剩少许地面还没铺上。
 
【古文】
 
须达思惟。何藏金足。不多不少。当取满足。祇陀问言。嫌贵置之。答言不也。自念金藏。何者可足。当补满之。祇陀念言。佛必大德。乃使斯人轻宝乃尔。教齐是止。勿更出金。园地属卿。树木属我。我自上佛。共立精舍。须达欢喜。即然可之。即便归家。当施功作。
 
【白话】
 
须达心想：“哪一处仓库的金子不多不少正好铺满园林？”祇陀太子问道：“嫌贵的话可以放弃。”回答说：“不是，我在想哪一处仓库的金子正好铺满它？”祇陀心想：“佛定是大德之人，才能使这个人如此轻视财宝。”便告诉须达：“这样就可以了，不要再拿出金子。园子的土地属你所有，树木归我，我自己也要供养佛陀，你我共同建造精舍。”须达欢喜，便立即答应，随即回家安排施工。
 
【古文】
 
六师闻之。往白国王。长者须达。买祇陀园。欲为瞿昙沙门兴立精舍。听我徒众与共较术。沙门得胜。便听起立。若其不如。不得起也。

瞿昙徒众。住王舍城。我等徒众。当住于此。
 
【白话】
 
六师听到此事后，就前去对国王说：“长者须达买下祇陀园，想为瞿昙沙门兴建精舍，请允许我们徒众与瞿昙沙门比试法术。沙门如果胜了，便允许他们建造精舍；如果法术不如我们，就不能修建。瞿昙徒众住在王舍城，我们徒众应当住在这里。”
 
【古文】
 
王召须达。而问之言。今此六师云。卿买祇陀园。欲为瞿昙沙门起立精舍。求共沙门弟子较其技术。若得胜者。得立精舍。苟其不如。便不得起。须达归家。着垢腻衣。愁恼不乐。
 
【白话】
 
国王找来须达问道：“如今六师说你买下祇陀园，想为瞿昙沙门兴建精舍，他们请求同沙门弟子比试法术，倘若沙门得胜，便可以建造精舍。如果比不过六师，便不得建造。”须达听罢回到家中穿着垢秽的衣服忧愁不乐。
 
【古文】
 
时舍利弗。明日到时。着衣持钵。至须达家。见其不乐。即问之曰。何故不乐。须达答言。所立精舍。但恐不成。是故愁耳。舍利弗言。有何事故。畏不成就。答言。今诸六师。诣王求较。尊人得胜。听立精舍。若其不如。遮不听起。此六师辈。出家来久。精诚有素。所学技术。无能及者。我今不知。尊人技艺。能与较不。
 
【白话】
 
第二天舍利弗披上法衣托钵到须达家，见他不高兴，就问他：“为什么不高兴呢？”须达回答：“精舍恐怕建不成了，所以才发愁。”舍利弗说：“出了什么事害怕建不成呢？”答道：“如今诸六师等人到国王那里请求较量法术，如果尊者得胜，就准许建精舍，如果比不过他们，就不允许建。此六师徒众出家时间已经很久，加之精诚修练，所学得的技艺、法术没人及得上，我如今不知尊者的法术、技艺能与之较量吗？”
 
【古文】
 
舍利弗言。正使此辈六师之众。满阎浮提。数如竹林。不能动吾足上一毛。欲较何等。自恣听之。须达欢喜。更着新衣。沐浴香汤。即往白王。我已问之。六师欲较。恣随其意。国王是时。告诸六师。今听汝等共沙门较。
 
【白话】
 
舍利弗说：“就算此等六师徒众遍及阎浮提，数量像竹林一样多，也不能动我脚上一根毫毛，想比试什么，随他们的便。”须达听罢大喜，换上新衣服，以香水沐浴后，随即前去对国王禀报：“我已经问了沙门尊者，六师如果想比试的话，随其意好了。”于是国王告诉六师：“现在允许你们同沙门比试。”
 
【古文】
 
是时六师。宣语国人。却后七日。当于城外宽博之处。与沙门较。舍卫国中。十八亿人。时彼国法。击鼓会众。若击铜鼓。十二亿人集。若打银鼓。十四亿集。若打金鼓。一切皆集。七日期满。至平博处。打击金鼓。一切都集。六师徒众。有三亿人。是时人民。悉为国王及其六师。敷施高座。尔时须达。为舍利弗。而施高座。
 
【白话】
 
于是六师向国人宣告：“七天以后，在城外宽敞、平坦处与沙门较量法术。”舍卫国中共有十八亿人，当时的国法是击鼓召集会众。如果击铜鼓，十二亿人来集合；如果击银鼓，十四亿人来集合；如果击金鼓，所有的人都来集合。六师徒众有三亿人。当时人民都为国王及六师安置高座，须达为舍利弗安置高座。
 
【古文】
 
时舍利弗。在一树下。寂然入定。诸根寂默。游诸禅定。通达无碍。而作是念。此会大众。习邪来久。憍慢自高。草芥群生。当以何德而降伏之。思惟是已。当以三德。即立誓言。若我无数劫中。慈孝父母。敬尚沙门婆罗门者。我初入会。一切大众。当为我礼。
 
【白话】
 
此时舍利弗在一棵树下寂然入定，诸根寂静，游历各种禅定，通达无碍。心想：“此会大众修习邪道已久，傲慢自大，像草芥一样对待其他众生，应当以什么样的功德来降伏他们呢？”思惟后决定以三德来降伏。随即立誓道：“如果我在无数劫中孝顺父母、敬重沙门及婆罗门的话，我一入会场，所有在场众人应给我施礼。”
 
【古文】
 
尔时六师。见众已集。而舍利弗。独未来到。便白王言。瞿昙弟子。自知无术。伪求较能。众会既集。怖畏不来。王告须达。汝师弟子。较时已至。宜来谈论。是时须达。至舍利弗所。长跪白言。大德。大众已集。愿来诣会。
 
【白话】
 
这时六师见众人已到齐，只有舍利弗还未到，便对国王说：“瞿昙弟子自知没有什么法术，假装答应比试，而众人到齐，他却害怕不敢前来。” 国王告诉须达：“比试时间已到，你师父的弟子应赶紧来谈法论技。”于

是须达来到舍利弗前，长跪着请求：“大德，众人已经到齐，愿您能赴会。”
 
【古文】
 
时舍利弗。从禅定起。更整衣服。以尼师坛 。着左肩上。徐庠而步。如师子王。往诣大众。是时众人。见其形容法服有异。及诸六师。

忽然起立。如风靡草。不觉为礼。时舍利弗便升须达所敷之座。
 
【白话】
 
这时舍利弗从禅定中出，整理好衣服，将尼师坛放在左肩上，徐徐而行，像狮子王一样走向大众。此时众人见他形貌、法服非同寻常，以及六师忽然起立，像风吹倒青草般，不自觉地向舍利弗施礼。舍利弗便坐在须达所铺设的高座上。
 
【古文】
 
六师众中。有一弟子。名劳度差。善知幻术。于大众前。咒作一树。自然长大。荫覆众会。枝叶郁茂。花果各异。众人咸言。此变乃是劳度差作。时舍利弗。便以神力。作旋岚风。吹拔树根。倒着于地。碎为微尘。众人皆言。舍利弗胜。劳度差便为不如。
 
【白话】
 
六师中有一弟子，名叫劳度差，擅长幻术。在大众前念诵咒语，幻化出一棵树，自然而然地逐渐长大，树荫遮盖整个会场，枝叶茂盛，树上有各种花果。众人都说：“这是劳度差变出来的。”这时舍利弗便以神力变出一股大旋风，将大树连根拔起，树冠朝下掉在地上，跌得粉碎。

众人都说：“舍利弗胜，劳度差不如舍利弗。”
 
【古文】
 
又复咒作一池。其池四面。皆以七宝。池水之中。生种种华。众人咸言。是劳度差之所作也。时舍利弗。化作一大六牙白象。其一牙上。有七莲花。一一花上。有七玉女。其象徐庠。往诣池边。并含其水。池即时灭。众人悉言。舍利弗胜。劳度差不如。
 
【白话】
 
劳度差又念咒语，变化出一个池塘，池塘的四面都以七宝修成，池水中生长着各种鲜花。众人都说：“这是劳度差变的。”这时舍利弗变化出一只六牙大白象，每颗牙上有七朵莲花，每一朵花上有七位玉女，此象慢慢走向池边，用鼻子吸池水，池塘即时隐没不现。众人都说：“舍利弗获胜，劳度差不如。”
 
【古文】
 
复作一山。七宝庄严。泉池树木。花果茂盛。众人咸言。此是劳度差作。时舍利弗。即便化作金刚力士。以金刚杵。遥用指之。山即破坏。

无有遗余。众会皆言。舍利弗胜。劳度差不如。
 
【白话】
 
劳度差又变出一座山，七宝严饰，山上有泉池树木，花果茂盛。众人都说：“这是劳度差变的。”这时舍利弗随即变化出一位金刚力士，用手中金刚杵遥指此山，山便破碎，化为乌有。众人都说：“舍利弗获胜，劳度差不如。”
 
【古文】
 
复作一龙身。有十头。于虚空中。雨种种宝。雷电振地。惊动大众。众人咸言。此亦劳度差作。时舍利弗。便化作一金翅鸟王。擘 裂啖之。

众人皆言。舍利弗胜。劳度差不如。
 
【白话】
 
劳度差又变出一条龙，龙身上长着十个头，在虚空中降下种种如雨的宝物，雷电交加，震动大地，令众人惊恐万状。众人都说：“这也是劳度差变的。”这时舍利弗便变化出一只金翅鸟王，将龙撕裂吃掉。众人都说：“舍利弗获胜，劳度差不如。”
 
【古文】
 
复作一牛。身体高大。肥壮多力。粗脚利角。跑地大吼。奔突来前。时舍利弗。化作师子。分裂食之。众人言曰。舍利弗胜。劳度差不如。
 
【白话】
 
劳度差又变作一头牛，身形高大，肥壮多力，粗脚利角，刨地大吼，狂奔到众人面前。这时舍利弗便化作狮子，将它撕裂吃掉了。众人说道：

“舍利弗胜，劳度差不如。”
 
【古文】
 
复变其身。作夜叉鬼。形体长大。头上火燃。目赤如血。四牙长利。口目出火。腾跃奔赴。时舍利弗。自化其身。作毗沙门王。夜叉恐怖。即欲退走。四面火起。无有去处。唯舍利弗边。凉冷无火。即时屈伏。五体投地。求哀脱命。辱心已生。火即还灭。众咸唱言。舍利弗胜。劳度差不如。
 
【白话】
 
劳度差又变化自己身体，成为夜叉鬼，形体高大，头上燃火，眼睛血红，有四颗锋利的长牙，口眼吐火，跳跃着奔过来。这时舍利弗就将自身变成毗沙门王，夜叉害怕，立刻要逃走。但四面火起，无处可逃。只有舍利弗身边凉爽无火，即时屈伏，五体投地，哀求饶命。此时劳度差心已屈服，火便息灭。众人都说到：“舍利弗获胜，劳度差不如。”
 
【古文】
 
时舍利弗。身升虚空。现四威仪。行住坐卧。身上出水。身下出火。东没西踊。西没东踊。北没南踊。南没北踊。或现大身。满虚空中。而复现小。或分一身。作百千万亿身。还合为一。于虚空中。忽然在地。

履地如水。履水如地。
 
【白话】
 
这时舍利弗飞到虚空中，显示四种威仪，行住坐卧，身上出水，身下出火；从东边隐没在西边踊出，从西边隐没在东边踊出，从北边隐没在南边踊出，在南边隐没在北边踊出；或显现巨大的身形充满整个虚空；又把身形变小，从一身中分出百千万亿身，然后再合为一身；从虚空中忽然下到地上，走在地上像走在水上，走在水上就像走在地上。
 
【古文】
 
现是变已。还摄神足。坐其本座。时会大众。见其神力。咸怀欢喜。时舍利弗。即为说法。随其本行宿福因缘。各得道迹。或得须陀洹斯陀含阿那含阿罗汉者。六师徒众。三亿弟子。于舍利弗所。出家学道。
 
【白话】
 
显示了此番变化后，收回神力，坐到原来的座位上。此时在场大众见舍利弗神力无边，心中十分欢喜。这时舍利弗随即为大众说法，各人根据自己往昔种下的福德因缘而各自证得道果，有的证到须陀洹、斯陀含、阿那含、阿罗汉果。六师徒众三亿弟子在舍利弗前出家学道。
 
【古文】
 
较技讫已。四众便罢。各还所止。长者须达。共舍利弗。往图精舍。须达手自捉绳一头。时舍利弗。自捉绳一头。共经精舍。时舍利弗。欣然含笑。须达问言。尊人何笑。答言汝始于此经地。六欲天中。宫殿已成。
 
【白话】
 
比试技艺后，大众散去，各自回家。长者须达同舍利弗一起前往筹划精舍。须达拿着绳子的一头，舍利弗拿着绳子的另一头，共同度量精舍地基。这时舍利弗欣然含笑，须达问道：“尊者为什么发笑?”舍利弗回答：“你刚开始在这里测量土地，六欲天中的宫殿已经建成。”
 
【古文】
 
即借道眼。须达悉见六欲天中。严净宫殿。问舍利弗。是六欲天。何处最乐。舍利弗言。下三天中。色欲染厚。上二天中。憍逸自恣。第四天中。少欲知足。恒有一生补处菩萨。来生其中。法训不绝。须达言

曰。我正当生。第四天中。出言已竟。余宫悉灭。唯第四天宫殿湛然。
 
【白话】
 
随即借给他道眼，须达便看见六欲天中庄严、清净的宫殿，便问舍利弗：“这六欲天中，哪一处最为安乐？”舍利弗说：“下三天中色欲太重；上二天中骄奢放逸，恣意而为；第四天中少欲知足，一生补处菩萨常常转生在那里，不断讲经说法。”须达说：“我正应生在第四天上。”话一出口，其余的宫殿都消失了，只有第四天宫殿清晰可见。
 
【古文】
 
复更从绳。时舍利弗。惨然忧色。即问尊者。何故忧色。答言汝今见此地中蚁子不耶。对曰已见。时舍利弗。语须达言。汝于过去毗婆尸佛。亦于此地。为彼世尊。起立精舍。而此蚁子。在此中生。尸弃佛时。汝为彼佛。亦于是中造立精舍。而此蚁子。亦在中生。毗舍浮佛时。汝为世尊。于此地中。起立精舍。而此蚁子。亦在中生。
 
【白话】
 
接着他们又继续测量，这时舍利弗忽然面带忧色。须达问道：“尊者为何面带愁容？”答道：“你现在看见地上的蚂蚁了吗？”回答说：“看见了。”这时舍利弗告诉须达：“过去毗婆尸佛出世时，你也为毗婆尸佛在此地修建精舍，而此蚂蚁就生活在这里；尸弃佛的时候，你也为尸弃佛在此地建立精舍，而此蚂蚁也生在这里；毗舍浮佛时，你为世尊在此地建立精舍，而此蚂蚁也生在这里；
 
【古文】
 
拘留秦佛 时。亦为世尊。在此地中。起立精舍。而是蚁子。亦于此生。迦那含牟尼佛时。汝为世尊。于此地中。起立精舍。而此蚁子。亦在中生。迦叶佛时。汝亦为佛。于此地中。起立精舍。而此蚁子。亦在中生。乃至今日。九十一劫。受一种身。不得解脱。生死长远。唯福为要。不可不种。是时须达。悲心怜伤。
 
【白话】
 
拘留秦佛时，你也为世尊在此地建造精舍，而此蚂蚁仍生在这里；拘那含牟尼佛时，你为世尊在此地建造精舍，此蚂蚁还是生在这里；迦叶佛时，你也为佛在此地建造精舍，此蚂蚁仍生在这里，直到今天。九十一劫受一种身，不得解脱，生死长久，只有福德最为重要，不可不种啊！”这时须达生起悲心，怜伤不已。
 
【古文】
 
经地已竟。起立精舍。为佛作窟。以妙栴檀。用为香泥。别房住止。千二百处。凡百二十处。别打犍椎 。施设已竟。欲往请佛。复自思惟。上有国王。应当令知。若不启白。傥有慎恨。即往白王。我为世尊。已起精舍。唯愿大王。遣使请佛。
 
【白话】
 
测量已毕，就开始建立精舍。为佛陀建成一窟，又用上好栴檀作成香泥涂抹。另外还有其它的房舍一千二百处，共有一百二十处专门为打犍椎用。所有设施安置妥当后，须达想去请佛，又想到：“我上面有国王，应当让他知道此事，如果不向他禀报，或许国王会心生嗔恨。”随即前去对国王说：“我已为世尊建好精舍，恳请大王派使者迎请佛陀。”
 
【古文】
 
时王闻已。即遣使者。诣王舍城。请佛及僧。唯愿世尊。临覆舍卫。尔时世尊。与诸四众。前后围绕。放大光明震动大地。至舍卫国。所经客舍。悉于中止。道次度人。无有限量。渐渐来近舍卫城边。一切大集 。持诸供具。迎待世尊。
 
【白话】
 
国王听后，立即派使者到王舍城迎请佛陀僧众：“恳请世尊驾临舍卫国。”这时世尊与所有四众弟子前后围绕，放大光明，震动大地，前往舍卫国。路上经过客栈时就在其中休息，一路上所度众生无数。渐渐来到舍卫城边，舍卫城中所有大众都拿着供具迎接世尊。
 
【古文】
 
世尊到国。至广博处。放大光明。遍照三千大千世界。足指按地。地皆震动。城中伎乐。不鼓自鸣。盲视聋听。哑语偻伸。癃残拘癖。皆得具足。一切人民男女大小。睹斯瑞应。欢喜踊跃。来诣佛所。十八亿人。都悉集聚。
 
【白话】
 
世尊到达舍卫国一处宽阔平坦的地方，大放光明，遍照三千大千世界。足指按压大地，地皆震动，城中伎乐不鼓自鸣，盲人、聋子、哑巴、驼背之人、老弱病残都恢复正常。所有民众、男女大小，看到这种瑞兆，都欢喜雀跃来到佛前，十八亿人都云集一处。
 
【古文】
 
尔时世尊。随病投药。为说妙法。宿缘所应。各得道迹。有得须陀洹斯陀含阿那含阿罗汉者。有种辟支佛因缘者。有发无上正真道意者。

各各欢喜。奉行佛语。
 
【白话】
 
这时世尊随病施药，为大众宣说妙法，根据往昔的因缘，各自获得道果：有得须陀洹、斯陀含、阿那含、阿罗汉果的；有种辟支佛因缘的；有发无上正真道心的。各各欢喜，奉行佛的教言。
 
【古文】
 
佛告阿难。今此园地。须达所买。林树华菓 。祇陀所有。二人同心。共立精舍。应当与号。太子祇陀树给孤独园。名字流布。传示后世。

尔时阿难。及四部众。闻佛所说。顶戴奉行。
 
【白话】
 
佛告诉阿难：“现在这个园地是须达所买，树木花果为祇陀所有，二人齐心共同建立精舍，所以应当为之取名为太子祇陀树给孤独园，让这个名字广泛流传，并传示给后人。”尔时阿难及四众弟子，闻佛所说，恭敬地奉行。
 

## 大光明始发无上心缘品第六十四
 

 
【古文】
 
如是我闻。一时佛在罗阅祇迦兰陀竹园。尔时阿难。在林树间。静坐思惟。欻 生此念。如来正觉。诸根具足。功德慧明。殊妙难量。世

尊先昔。本何因缘。发此大乘无上之心。修习何事。而得如是胜妙之利。
 
【白话】
 
如是我闻：一时，佛住在罗阅衹迦兰陀竹园。当时阿难在树林中静坐思维，忽生一念：“如来正等觉诸根具足，功德智慧殊胜微妙，难以衡量。世尊在往昔以什么因缘发起大乘无上菩提心？又是如何修行，才得到如此殊胜的果报呢？”
 
【古文】
 
作是念已。即从禅起。往诣佛所。头面作礼。前白佛言。如诸如来。于诸世间人天之中。最尊最妙。功德慧明。巍巍无量。不审先昔以何因缘。发此大乘无上之心。佛告阿难。汝欲知者。善思念之。吾当为汝。

具分别说。阿难白佛。诺当善听。
 
【白话】
 
阿难想到这些，便从禅境中出定，来到佛前，以头作礼，对佛说道：

“世尊在一切世间人天之中，最为尊贵善妙，功德智慧巍巍无量。不知世尊往昔通过什么因缘发起大乘无上菩提心？”佛告诉阿难：“你想知道的话，应善加思惟，我会为你详细宣说。”阿难对佛说：“是的，我会善加谛听。”
 
【古文】
 
佛告阿难。过去久远。无量无边不可思议阿僧祇劫。此阎浮提。有大国王。名摩诃波罗婆修。（此言大光明。）主五百小国。尔时大王。与诸群臣。俱出游猎。王所乘象。欲心炽盛。担王驰走。奔逐牸 象。渐逼大林。突入树间。
 
【白话】
 
佛告诉阿难：“过去不可思议阿僧祇劫以前，此阎浮提有一位大国王，名叫摩诃波罗婆修（汉语：大光明），统领着五百个小国家。当时国王和群臣一起外出狩猎，国王所乘的大象发情，驮着国王一起飞奔，追逐雌象。渐渐接近茂密的森林，冲入树林中。
 
【古文】
 
象师白王。捉树自立。足得全济。王用其言。俱共持树。象去之后。王心大怒。苦责象师。欲即杀之。由卿调象不合制度。致使今者仅危吾身。象师白王。调之如法。但今此象。为欲所惑。欲心难调。非臣咎也。

愿见宽恕。却后三日。象必自还。观臣试之。万死不恨。即便停置。
 
【白话】
 
象师告诉国王：‘抓住树支，可以保全性命。’国王听从他的话，与象师一起抓住树支。大象跑远后，国王十分忿怒，狠狠地责备象师，想要杀了他，对象师说道：‘因为你调教大象不如法，使我今天几乎丧命。’ 象师对国王说：‘我确实已经如法调教了大象，不过今天大象被贪欲所迷，而贪欲心难以调化，此事非我的过错，望您宽恕我。再过三天，大象一定会自己回来，请看我教训它。即使让它死一万次也会心甘情愿。’ 于是国王便暂时未处置象师。
 
【古文】
 
如期三日。象还诣宫。尔时象师。烧七铁丸。令色正赤。逼象吞之。象不敢违。吞尽即死。王意开解。及诸群臣。叹未曾有。复问之曰。如此欲心。谁能调者。时有天神感悟象师。令答王曰。佛能调之。
 
【白话】
 
如其所说三天后，大象果然回到王宫。这时象师烧红七颗铁丸，逼着大象将其吞下。大象不敢违抗，吞下七颗铁丸后随即死去。国王心有所悟，和群臣感叹前所未有。他又问象师：‘这样的欲心有谁能调伏呢？’ 这时有位天神感悟象师，使他对国王说：‘佛能够调伏贪欲心。’
 
【古文】
 
王闻是语。便发心言。如此胶固。难调伏法。唯佛能除。即自誓愿。愿求作佛。精勤历劫。未曾休替。至于今日。果获其报。佛告阿难。欲知尔时大国王者。今我身是。尔时众会。闻佛所说。咸发无上正真道意。

欢喜踊跃。不能自胜。顶受奉行。
 
【白话】
 
 国王听后，由衷地说道：‘如此牢固胶著、难以调伏之法，只有佛能去除。’便发誓愿：愿求作佛。从此精进修行，经历不知多少劫，未曾中止或改变，直到现在，才获得了最终的果报。”佛告诉阿难：“要知道那时的大国王，就是现在的我。”这时与会大众闻佛所说，都发起了无上正真道心，欢喜踊跃，不能自胜，恭敬地受持奉行。
 

 

 

 
## 勒那阇耶缘品第六十五
 

 
【古文】
 
如是我闻。一时佛在迦毗罗卫国。尼拘卢陀 僧伽蓝 。尔时诸释。睹见世尊。光明神变。阐扬妙化。甚奇甚特。巍巍堂堂。无能及者。又复叹美憍陈如等。宿有何庆。如来出世。法鼓初震。最先得闻。甘露始降。而便蒙泽。永离垢秽。心体玄要。
 
【白话】
 
如是我闻：一时，佛住在迦毗罗卫国尼拘卢陀寺。这时释迦族人见到世尊的光明和神变，宣说妙法度化众生，非常奇特。功德巍巍相貌堂堂，无人能及。又赞叹憍陈如等五位比丘，前世有什么福德，佛陀一出世，法鼓初次敲响，便最早得以聆听，甘露法雨刚刚降下，便能蒙受恩泽，从而永离烦恼垢秽，身心沉浸在精深玄奥的甘露妙法中。
 
【古文】
 
城营村邑。群党相随。异口同音。称赞无量。时诸比丘。闻是语已。往至佛所。头面礼足。前白佛言。今此国界人民之类。咸共集聚。异口同音。赞咏世尊。若干德行。及与五人。宿有何庆。独先蒙度。
 
【白话】
 
城镇与村落中的人们常常聚在一起，异口同声地大量赞叹世尊等。比丘们听到这些话，来到佛前，以头礼佛足，对佛说道：“现在国家中的人民常聚在一起，异口同声地赞叹世尊的种种功德，以及憍陈如等以前有什么福德，独先得蒙世尊度脱。
 
【古文】
 
佛告比丘。非独今日。先度五人。我于久远。亦济此等。以身为船。救彼没溺。全其生命。各得安隐。得至彼岸。吾今成佛。先拔济之。时诸比丘。即白佛言。不审世尊。先昔之时。云何拔济。令各安隐。唯愿世尊。当为说之。佛告比丘。若乐闻者。当为汝说。皆曰唯然。
 
【白话】
 
佛告诉比丘：“不但今天先度化五比丘，我在久远以前，也曾经拯救过他们。我用身体作船，救护将要溺水的他们，保全了五人的性命，使其安全地到达彼岸。我如今成佛，又首先救拔他们。”于是比丘们便问佛陀：“不知世尊在过去世中，是如何救拔他们，令他们得到安稳的呢？恳请世尊，为我们宣说。”佛告诉比丘们：“你们如果想听，我将为你们宣说。”比丘们齐声答言：“是的。”
 
【古文】
 
佛告比丘。过去久远。此阎浮提波罗奈国。时彼国王。名梵摩达。尔时国中。有大萨薄。名勒那阇耶。游出于外。到林树间。见有一人。

涕泣悲切。以索系树。入头在胸 。欲自戮死。
 
【白话】
 
佛告诉比丘：“在过去久远以前，此阎浮提有一波罗奈国，当时的国王名叫梵摩达。国内有一大商主名叫勒那阇耶，在城外游历时来到树林中，见有一人痛苦地哭泣，将绳索系在树上，把头伸进绳套中，想要上吊自杀。
 
【古文】
 
便前问之。汝何以尔。人身难得。命复危脆。衰变无数。恒恐自至。种种晓喻。教令舍索。人报之曰。我之薄福。贫穷理极。债负盈集。甚多难计。诸债主辈。竞见剥脱。日夜催切。忧心不释。天地虽宽。无容身处。今欲自没。避离此苦。仁虽谏及。存不如死。
 
【白话】
 
勒那阇耶便上前问道：‘你为什么要这样呢？人身难得，生命又很脆弱，衰败变动无数，常常害怕它不期自至。’用种种方式劝导，让他扔掉绳索。那人回答：‘我的福分浅薄，贫穷至极，欠下巨债，债务甚多难以计算。债主们竞相索债，日夜催逼，令我心中忧愁不能释怀，天地虽宽，却没有我的容身之地。今天打算自尽以逃避这样的痛苦，您虽好心劝我，可我生不如死。’
 
【古文】
 
尔时萨薄。即许之曰。卿但自释。所负多少。悉代汝偿。作是语已。彼人便休。欢喜踊跃。感戴无量。随从萨薄。俱至市中。宣令一切。云欲偿债。时诸债主。竞共云集。迎取所负。来者无限。空竭其财。财货已尽。犹不毕债。妻子穷冻。乞匂 自活。宗亲国邑。悉共呵嫌。此是狂夫。自破家业。
 
【白话】
 
这时商主勒那阇耶随即许诺：‘你只管放心，你欠下的所有债务，我都替你偿还。’说完这话，那人便不再寻死，欢喜无量，对商主充满无限的感恩戴德。他跟着商主一起来到集市里，向所有人宣布他要偿还债务。于是债主们争相聚集过来索要债物，由于来的人不计其数，致使拿光了勒那阇耶的一切财物，用完了财产还不够还清债务。勒那阇耶的妻儿受穷挨冻，靠乞讨养活自己，亲戚和城中的人都谴责他：‘真是个狂人，自败家业。’
 
【古文】
 
当于是时。有众贾客。劝进萨薄。欲共入海。即答之曰。为萨薄法。当办船具。我今穷困。无所复有。何缘得从。众人报言。我等众人。凡有五百。开意出钱。用办船具。闻是语已。即便许可。众人投合。大获金宝。
 
【白话】
 
正在这时，有众多商人来劝勒那阇耶和他们一起出海，勒那阇耶答道：‘按规矩商主应当置办船只器物，我现在一贫如洗，没有任何财物，怎么和你们一起去呢？’众人答道：‘我们有五百人之多，愿意出钱，来置办船只用具。’勒那阇耶听后，随即答应下来。众人慷慨出资，凑了一大笔钱。
 
【古文】
 
尔时萨薄。以三千两金。千两办船。千两办粮。千两用俟 船上所须。余故大有。给活妻子。便于海边。施作大船。船有七重。严办已讫。推着水中。以七大索。系着岸边。鸣击大铃。宣令一切。谁欲入海。得大妙宝。奇珍异物。用无尽者。今可云集。共诣宝所。
 
【白话】
 
这时商主便用三千两金中的一千两用来置办船只，一千两置办粮食，一千两置办船上所须，剩下的钱还很可观，足够养活妻儿。于是便于海边建造大船，船有七层厚，置办齐全后，将船推入水中，用七条粗大的缆绳系在岸上，摇响大铃，向所有的人宣告：‘想去往大海，获得众多妙宝、奇珍异物，终生享用不尽的人，现在可以在此集合，共同前往珍宝所在之地。’
 
【古文】
 
复告之曰。其谁不爱父母妻子。阎浮提乐及身命者。乃可往耳。所以然者。大海之中。难险众多。回波暴风。大鱼恶鬼。如是种种。不可具陈。作是语已。即断一索。日日如是。至第七日。断索都尽。船即驰去。
 
【白话】
 
又宣告说：‘谁如果不眷恋父母妻子、阎浮提的欢乐以及自身性命，才可前去。之所以如此，是因大海之中艰险众多：漩涡、巨风、大鱼、恶鬼，如此种种，不可具说。’宣告完后，便砍断一条缆绳。天天如此，到第七天，缆绳皆已砍断，船随即向大海驶去。
 
【古文】
 
便于道中。卒遇暴风。碎破其船。众人唤救。无所归依。或有能得板樯浮囊以自度者。或有堕水溺死之者。中有五人。共白萨薄。依汝来此。今当没死。危险垂至。愿见拔度。
 
【白话】
 
在航行途中突然遇上暴风，船只破碎解体。众人呼救，但没有什么可依靠的，有的尚能得到木板或漂浮的气囊而得救，有的则溺水而亡。其中有五个人，一起对商主说：‘跟着你来到这里，如今快要淹死，大难将至，希望你能救我们。’
 
【古文】
 
萨薄答曰。吾闻大海。不宿死尸。汝等今者。悉各捉我。我为汝故。当自杀身。以济尔厄。誓求作佛。后成佛时。当以无上正法之船。度汝生死大海之苦。作是语已。以刀自割。命断之后。海神起风。吹至彼岸。

得度大海。皆获安隐。
 
【白话】
 
勒那阇耶回答：‘我听说大海不留死尸，你们现在都捉住我的身体，我为你们杀死自己，帮助你们度过这场灾难。我发誓要成佛，将来成佛时，要用无上正法之船。救度你们脱离生死大海之苦。’说完后，用刀自杀。勒那阇耶死后，海神起风，把他吹到对岸，五个人都得以平安渡过大海。”
 
【古文】
 
佛告比丘。欲知尔时勒那阇耶者。今我身是。时五人者。拘邻 等是。我于先世。济彼人等生死之命。今得成佛。令其五人。皆最初得无漏正法。远离长流结使大海。尔时诸比丘。皆共赞叹。如来大悲。深妙难量。咸勤克励。闻佛所说。欢喜奉行。
 
【白话】
 
佛告诉比丘们：“要知道当时的勒那阇耶，就是现在的我；当时的那五个人，就是现在的憍陈如等。我在过去世，拯救了他们的性命，现在我成佛，使他们五人最先得到无漏正法，永离苦海。”这时比丘们，都一致赞叹：“如来大悲，深远奥妙难以衡量。”都各自策励自己，闻佛所说，欢喜奉行。
 

## 迦毗梨百头缘品第六十六
 

 
【古文】
 
如是我闻。一时佛在摩竭国竹园之中。尔时世尊。与诸比丘。向毗舍离。到梨越河所。是时河边。有五百牧牛人。五百捕鱼人。其捕鱼者。作三种网。大小不同。小者二百人挽。中者三百人挽。大者五百人挽。

于时如来。去河不远。而坐止息。及诸比丘。亦皆共坐。
 
【白话】
 
如是我闻：一时，佛住在摩竭国竹园中。某一天世尊与比丘们一起去往毗舍离，途经梨越河，当时河边有五百个牧牛人、五百个捕鱼人。那些捕鱼人用三种渔网，大小不同，小网需要二百人拉，中网要三百人拉，大网则要五百人拉。这时佛在离河不远处坐下休息，比丘们也一同坐下来。
 
【古文】
 
时捕鱼人。网得一鱼。五百人挽。不能使出。复唤牧牛人众。合有千人。并力挽出。得一大鱼。身有百头。若干种类。驴马骆驼虎狼猪狗猨猴狐狸。如斯之属。众人甚怪。竞集看之。
 
【白话】
 
此时捕鱼人网住一条大鱼，五百个人也不能把它拉出水，便招唤放牛的人，总共一千人，才合力将鱼拉上岸。这大鱼身上长有一百个各种各样的动物头，有驴、马、骆驼、虎、狼、猪、狗、猿猴、狐狸等如此之类。众人甚感奇怪，争相近前观看。
 
【古文】
 
是时世尊。告阿难曰。彼有何事。大众皆集。汝往试看。阿难受教。

即往看视。见一大鱼。身有百头。还白世尊。如所见事。
 
【白话】
 
这时世尊对阿难说：“那边发生了什么事，众人都聚在那里，你过去看看。”阿难奉教立即前往探视，只见一条大鱼，身上长有一百个头。阿难回来将所见禀告了世尊。
 
【古文】
 
世尊寻时。共诸比丘。往至鱼所。而问鱼言。汝是迦毗梨不。答言实是。郑重三问。汝是迦毗梨不。答言实是。复问教匠汝者。今在何处。答言堕阿鼻地狱中。尔时阿难。及于大众。不知其缘。白世尊曰。今者何故。唤百头鱼。为迦毗梨。唯愿垂愍。而见告示。
  
【白话】
 
世尊马上与比丘们来到鱼前。佛问鱼道：“你是迦毗梨吗？”鱼回答： “的确是。”这样郑重地问了三次，你是迦毗梨吗？都回答的确是。佛陀又问：“教唆你的人如今在哪里呢？”鱼回答说：“堕在阿鼻地狱中。”阿难和大众不知其中缘故，就请问世尊：“您现在为什么叫这百头鱼为迦毗梨呢？恳请世尊慈悲，为我们开示。”
 
【古文】
 
佛告阿难。谛听谛听。当为汝说。昔迦叶佛时。有婆罗门。生一男儿。字迦毗梨（此言黄头）。聪明博达。于种类中。多闻第一。唯复不如诸沙门辈。
 
【白话】
 
佛告诉阿难：“谛听，谛听，我会为你们宣说。过去迦叶佛出世时，有一位婆罗门生了一个男孩，名叫迦毗梨（汉语：黄头），聪明博学，在他的种族中堪称多闻第一，唯独不及那些沙门。
 
【古文】
 
其父临终。殷勤约敕。汝当慎莫与迦叶沙门讲论道理。所以者何。沙门智深。汝必不如。父没之后。其母问曰。汝本高明。今颇更有胜汝者不。答言沙门殊胜于我。母复问言。云何为胜。
 
【白话】
 
他的父亲临终时再三叮嘱：‘你千万不要与迦叶佛的弟子们辩论，为什么呢？沙门智慧高深，你肯定比不上。’父亲去世后，母亲问他：‘你原来就非常聪明，现在还有胜过你的人吗？”迦毗梨回答说：“沙门比我殊胜。”母亲又问：“为什么说他们殊胜呢？”
 
【古文】
 
答言。我有所疑。往问沙门。其所演说。令人开解。彼若问我。我不能答。以是之故。自知不如。母复告言。何以不往学习其法。答言。

欲学其法当作沙门。我是白衣 。何缘得学。
 
【白话】
 
回答说：‘我有疑难问题去请教他们，他们的讲说使我明白理解，他们如果问我问题，我却不能解答。因此我知道自己不如他们。’母亲又说道：‘为什么不去学习他们的法呢？’迦毗梨回答说：‘要学习他们的经法，就要出家作沙门。我是在家人，怎么能够学到呢？’
 
【古文】
 
母复告曰。伪作沙门。学习已达。还来在家。奉其母教。而作比丘。经少时间。读诵三藏。综练义理。母问之曰。今得胜未。答言。学问中胜。不如坐禅。何以知之。我问彼人。悉能分别。彼人问我。我不能知。因是事故。未与他等。母复告曰。自今已往。若共谈论。傥不如时。便可骂辱。
 
【白话】
 
母亲又说：‘可以假装作沙门，所学通达后还回到家里来。’迦毗梨听从母亲的教导，假装出家成了比丘，经过不长时间，阅读背诵了三藏经典，研究通达了其中的含义。母亲问他：‘现在可否胜过他们？’迦毗梨回答：‘学问中已能胜过，却比不上坐禅的。怎么知道的呢？我问那些坐禅人，都能分辨解答，他们问我，我却不知道。所以，我还比不上他们。’母亲又告诉他：‘从现在开始，如果辩论不过他们的时候，便可辱骂他们。’
 
【古文】
 
迦毗梨言。出家沙门。无复过罪。云何骂之。答言但骂。卿当得胜。时迦毗梨。不忍违母。后日更论。理若短屈。即便骂言。汝等愚騃 。无所识别。剧于畜生。知晓何法。诸百兽头。皆用比之。如是数数。非一非二。缘是果报。今受鱼身。而有百头。阿难问佛。何时当得脱此鱼身。
 
【白话】
 
迦毗梨说：‘出家沙门没有什么过错，怎能辱骂他们呢？’母亲回答：

‘只管骂，你就能得胜。’迦毗梨不忍心拒绝母亲，后来再次辩论时一旦理屈词穷，立即开始辱骂：‘你们这些愚蠢的呆子，无知无识甚于畜生，知道什么法呢？’而且将百种动物头用来作为比喻，这种情况常常发生，不止一次二次，以此缘故现在感受鱼身的果报，长了一百个头。”阿难问佛：“迦毗梨何时才能摆脱鱼身呢?”
 
【古文】
 
佛告阿难。此贤劫中。千佛过去。犹故不脱。尔时阿难。及于众人。闻佛所说。怅然不乐。悲伤交怀。咸共同声。而作是言。身口意行。不可不慎。时捕鱼人。及牧牛人。一时俱共。合掌向佛。求索出家。净修梵行。佛即可言。善来比丘。须发自落。法衣在体。便成沙门。
 
【白话】
 
佛告诉阿难：“这人在贤劫中的千佛出世后仍然不能解脱。”阿难与众人听到佛这样说都心情悲伤不快，怅然若失，同声说道：“身口意的所作不可不谨慎啊！”这时捕鱼人和牧牛人都向佛合掌，请求出家修持清净的梵行。佛随即同意说道：“善来比丘！”于是他们须发自然落下，法衣披在身上，便成了沙门。
 
【古文】
 
是时世尊。为说妙法。种种苦切。漏尽结解。成阿罗汉。复为众会广说诸法。分别四谛苦集灭道。有得初果乃至第四果。有发大道意者。

其数甚多。尔时四众闻佛所说。欢喜奉行。
 
【白话】
 
这时佛为他们宣说妙法，轮回的种种痛苦，使他们断尽烦恼，证得阿罗汉果。佛又为大众广说诸法，分别解说四圣谛：苦、集、灭、道。听众有的证得初果乃至第四果，有的发起大乘道心，数量众多。当时四众弟子闻佛所说，欢喜奉行。
 

 

 

 

 

 

 
## 波婆梨缘品第六十七
 

 
【古文】
 
如是我闻。一时佛在王舍城鹫头山中。与尊弟子千二百五十人俱。尔时波罗奈王。名波罗摩达。王有辅相。生一男儿。三十二相。众好备

满。身色紫金。姿容挺特。辅相见子。倍增怡悦。即召相师。令占相之。
 
【白话】
 
如是我闻：一时，佛住在王舍城鹫头山中。与一千二百五十名弟子在一起。当时波罗奈国王名叫波罗摩达。国王有一位辅相生了一个男孩，有三十二相，具足众好，身体紫金色，相貌身姿挺拔超群。辅相看到这孩子，非常欣喜怡悦，立即唤来相师为孩子看相。
 
【古文】
 
相师披看。叹言奇哉。相好毕满。功德殊备。智辩通达。出踰人表。辅相益喜。因为立字。相师复问。自从生来。有何异事。辅相答言。其怪异常。其母素性。不能良善。怀妊已来。悲矜苦厄。慈润黎元。等心护养。相师喜言。此是儿志。因为立字。号曰弥勒。父母喜爱。心无有量。其儿殊称。合土宣闻。
 
【白话】
 
相师详细察看后赞叹道：“稀有啊！这孩子相好圆满，具足不同寻常的功德，智慧辩才畅达无碍，世人中无与伦比。”辅相愈发欢喜，请相师给孩子取名。相师又问：“孩子出生以来出现过什么奇异的事呢？”辅相回答道：“事情非常奇怪异常，孩子母亲向来性情不良善，怀孕后却悲悯苦厄，接济黎民，对百姓平等看待，慈悲护养。”相师高兴地说：“这是孩子的意志所致。”就给他起名为弥勒，父母心中无限欢喜，这孩子的大名不久便举国皆知。
 
【古文】
 
国王闻之。怀惧言曰。念此小儿。名相显美。傥有高德。必夺我位。及其未长。当豫除灭。久必为患。作是计已。即敕辅相。闻汝有子。容相有异。汝可将来。吾欲得见。时宫内人。闻儿晖问。知王欲图。甚怀汤火 。
 
【白话】
 
国王听说此事后，暗自害怕，想道：“这孩子名声显赫、相貌庄严，如果有大福德，必定要夺去我的王位，不如趁他还未长大就将其除掉，否则将来定是祸患。”打定主意后，就命令辅相：“听说你有一个儿子，相貌奇特，你把他带来，我想看一看。”王宫中有人久闻孩子的大名，便推测出国王想伤害他，心急如焚。
 
【古文】
 
其儿有舅。名波婆梨。在波梨富罗国。为彼国师。聪明高博。智达殊才。五百弟子。恒逐咨禀。于时辅相。怜爱其子。惧被其害。复作密

计。密遣人乘。送之与舅。舅见弥勒。睹其色好。加意爱养。敬视在怀。
 
【白话】
 
孩子有位舅舅，名叫“波婆梨”，是波梨富罗国的国师，聪明渊博，智慧明达非比寻常，有五百弟子恒常追随求学。辅相怜爱其子，怕国王加害于他，就暗自谋划，秘密派人将孩子送到舅舅处。舅舅见弥勒相好庄严，对他特别爱护，加以教养，并且心怀敬重。
 
【古文】
 
其年渐大。教使学问。一日咨受。胜余终年。学未经岁。普通经书。时波婆梨。见其外甥。学既不久。通达诸书。欲为作会显扬其美。遣一弟子。至波罗奈。语于辅相。说儿所学。索于珍宝。欲为设会。其弟子往。至于中道。闻人说佛无量德行。思慕欲见。即往趣佛。未到中间。

为虎所啖。乘其善心。生第一四天。
 
【白话】
 
弥勒渐渐长大，教授他的学问，一天所学，超过其他人一年所学，学不到一年就精通了所有典籍。这时波婆梨看到外甥学习没多久，就已通达所有典籍，于是想举办大会来显示传扬他的功德。波婆梨派遣一名弟子到波罗奈国，对辅相宣说这孩子的所学如何。现在想要些财宝，为他筹办大会。那名弟子走到半路，听人说佛陀的无量功德，于是生起了敬慕心，想去拜见，就前往佛的住地。路未过半就被老虎所食。凭借此善心，转生在第一重四天王天。
 
【古文】
 
波婆梨自竭所有合集财贿。为设大会。请婆罗门。一切都集。供办肴饍 种种甘美。设会已讫。大施哒嚫 。一人各得五百金钱。布施讫竟。财物罄尽。有一婆罗门。名劳度差。最于后至。见波婆梨。我从后来。虽不得食。当如比例与我五百金钱。波婆梨答言。我物已尽。实不从汝有所爱也。
 
【白话】
 
波婆梨为召开大会竭尽全力尽出家财，请来所有的婆罗门，准备种种美味的食物，大会筹备完毕，举行了盛大的布施，每人都得到五百金钱，布施结束，财产都已施完。有一个婆罗门，名叫劳度差，最后一个到来，见到波婆梨说：“我最后一个来，虽没赶上宴会，希望照例给我五百金钱。”波婆梨回答：“我家财产已经施尽，并非有所吝惜才不给你东西。”
 
【古文】
 
劳度差言。闻汝设施。有望相投。云何空尔。见垂施惠。若必拒逆不见给者。汝更七日。头破七段。时波婆梨。闻是语已。自思惟言。世有恶咒及余蛊道。事不可轻。傥能有是。财物悉尽。卒无方计。念是愁忧。深以为惧。
 
【白话】
 
劳度差说：“听说你布施，我才抱着希望赶来，怎能让我空手而回，希望垂愍悯惠施与我。你如果一定拒绝，不施舍的话，再过七日，你的头将碎成七块。”波婆梨听后，思惟道：“世上有恶毒的诅咒和其他蛊毒之道，他或许真能做到，不能轻视。但我财物已经布施完了，最终还是没有办法。”想到这里波婆梨忧愁苦恼，极其害怕。
 
【古文】
 
前使弟子终生天者。遥见其师愁悴无赖。即从天下。来到其前。问其师言。何故愁忧。师具以事广说因缘。天闻其语。寻白师言。劳度差者。未识顶法。愚痴迷网恶邪之人。竟何所能。而乃忧此。今唯有佛。

最解顶法。无极法王。特可归依。
 
【白话】
 
那位先前派出去，死后生天的弟子远远见自己的恩师愁苦憔悴、束手无策，就从天上下来，来到波婆梨前，询问恩师道：“为什么发愁？” 波婆梨详细地说明事情的原委。天人听后对波婆梨说：“劳度差并不知道最高的道法，不过是愚痴迷网笼罩心地的恶人，他能有什么本事？竟使您如此忧虑。如今只有佛陀能了解最深奥法，是智慧无极的法王，最值得皈依。”
 
【古文】
 
时波婆梨。闻天说佛。即重问之。佛是何人。天即说佛生迦毗罗卫净饭王家。右胁而生。寻行七步。称天人尊。三十二相。八十妙好。光照天地。梵释侍御。三十二瑞。振动显发。相师观见。记其两处。在家当作转轮圣王。出家成佛。睹老病死。不乐国位。踰宫出国。六年苦行。菩提树下。破十八亿魔。于后夜中。普具佛法。三明六通十力无畏十八不共法。悉皆满备。
 
【白话】
 
这时波婆梨听到天人讲起佛陀又问道：“佛陀是什么人？”天人立即说道：“佛陀生在迦毗罗卫国净饭王家中，从母亲右胁出生后，立刻行走七步，而言道：‘天上天下，唯我独尊。’有三十二相，八十种好，光明照耀天地，梵天和帝释天都侍奉护卫在他身旁，又有三十二瑞应不断显现。相师观看后说，他在家将作转轮圣王，出家则定会成佛。王子看到人的衰老病死，便不想继承王位，逃离王宫离家苦行六年，终在菩提树下觉悟，降伏十八亿魔众，中夜时分彻悟，具足佛的一切功德法，三明、六通、十力、四无畏、十八不共法，全部具足。
 
【古文】
 
至波罗奈。初转法轮。阿若憍陈如五人漏尽。八万诸天。得法眼净。无数天人。发大道意。复到摩竭。度郁毗罗并舍利弗目犍连等。出千二百五十比丘以为徒类。号曰众僧。功德智能。不可称计。总而言之。名为佛也。今在王舍鹫头山中。
 
【白话】
 
到波罗奈国初转法轮时，阿若憍陈如等五人断尽一切的烦恼，八万天人得法眼净，无数天人发起大道心。又到摩竭国度化郁毗罗、舍利弗和目犍连等人，并收一千二百五十比丘为弟子，称为僧众，其功德智力，不可称量，总而言之称之为佛。如今住在王舍城鹫头山中。”
 
【古文】
 
时波婆梨。闻叹佛德。自思惟言。必当有佛。我书所记沸星下现。

天地大动。当生圣人。今悉有此。似当是也。
 
【白话】
 
这时波婆梨听他赞叹佛的功德，于是思惟道：“佛陀必然是存在的，我婆罗门书中记载沸星出现时，天地大为震动，圣人将要出现世间。现在种种瑞兆都出现了，可能真有其事。”
 
【古文】
 
即敕弥勒等十六人。往见瞿昙。看其相好众相若备。心念难之。我师波婆梨。为有几相。如我今者。身有两相。一发绀青。二广长舌。若其识之。复更心难。我师波婆梨。年今几许。如我年者。今百二十。若其知之。复更心念。我师波婆梨。是何种姓。欲知我种。是婆罗门。若其答识。复更心难。我师波婆梨。有几弟子。如我今者。有五百弟子。

若答知数。斯必是佛。汝等必当为其弟子。令遣一人语我消息。
 
【白话】
 
波婆梨随即命弥勒等十六名弟子前去拜见佛陀，并吩咐道：“观看他的相好，倘若果真具有三十二相，就在心中暗暗地问道：‘我师父波婆梨有几种相好？’我现在有二相，其一头发为天蓝色，其二是广长舌相。倘若佛知道，心中再问道：‘我师父波婆梨今年几岁。’我现年一百二十岁。如果他知道，心中再问道：‘我师父波婆梨是何种姓？’我是婆罗门种姓。如果他知道，心中再问道：‘我师父波婆梨有多少弟子？’我现在共有五百弟子。如果他知道数目，则必定是佛，你们要作他的弟子。可派一人回来告诉我消息。”
 
【古文】
 
时弥勒等。进趣王舍。近到鹫头山。见佛足迹。千辐轮相昞然如画。即问人言。此是谁迹。有人答言。斯是佛迹。时弥勒等。遂怀慕仰。徘徊迹侧。豫钦渴仰。
 
【白话】
 
于是弥勒一行人前往王舍城，到了鹫头山前，看到佛留下的脚印，有千辐轮相，栩栩如画，就问行人说：“这是谁的脚印？”有人回答说“这是佛的足迹。”这时弥勒等人顿时肃然起敬，徘徊足迹旁反复看视，欢喜恭敬不胜仰慕。
 
【古文】
 
时有比丘尼刹罗。持一死虫着佛迹处。示弥勒等。各共看此。汝等钦羡叹慕斯迹。蹑杀众生。有何奇哉。弥勒之等。各共前看。谛观形相是自死虫。即问比丘尼。汝谁弟子。比丘尼答言。是佛弟子。时弥勒等。

各自说言。佛弟子中。乃有是人。
 
【白话】
 
这时有一位刹罗比丘尼拿了一只死虫放在脚印上，她让弥勒等人一齐来看：“你们仰慕赞叹的神迹，其实踩死众生，有什么值得惊奇呢？” 弥勒等人上前观看，仔细观察后，发现虫是自己死去的。随即问比丘尼：

“你是谁的弟子？”比丘尼回答说：“是佛的弟子。”弥勒一行人纷纷说道：“佛的弟子中竟然有这种人物。”
 
【古文】
 
渐进佛所。遥见世尊。光明显照。众相赫然。即数其相。不见其二。佛即为其出舌覆面。复以神力。令见阴藏 。见相数满。益以欢喜。即奉师敕。遥以心难。我师波婆梨。为有几相。佛即遥答。汝师波婆梨。

唯有二相。一发绀青。二广长舌。
 
【白话】
 
渐渐走到了佛那里，远远看见世尊光明照耀，相好明显，弥勒等人随即计算佛的相好，但其中的两种相好没有见到。佛陀随即为他们伸出舌头覆面，又以神力使他们见到马阴藏相。弥勒等人见佛的三十二相一样不少，愈发高兴，就按师父所教，远远地在心中问道：“我师父波婆梨有几种相好？”佛便远远地回答：“你们师父波婆梨只有二种相好，其一是头发天蓝色，其二是舌广长。”
 
【古文】
 
闻是语已。复更心难。我师波婆梨。年今几许。佛遥答言。汝师波婆梨。年百二十。既闻是已。复心念难。我师波婆梨。是何种姓。佛即遥答。汝师波婆梨。是婆罗门种。得闻是已。复更心难。我师波婆梨。

有几弟子。佛即遥答。汝师波婆梨。有五百弟子。
 
【白话】
 
波婆梨弟子听后，又在心中问道：“我师父波婆梨现在多大岁数?” 佛远远地回答：“你师父波婆梨一百二十岁。”听闻后又在心中问道：“我师父波婆梨是什么种姓？”佛远远地回答：“你师父波婆梨是婆罗门种姓。”听闻后又在心中问道：“我师父波婆梨有多少弟子？”佛远远地回答：“你师父波婆梨有五百弟子。”
 
【古文】
 
于时会者。闻佛所说。甚怪如来独说此语。时诸弟子。长跪问佛。世尊何故。而说是言。佛告比丘。有波婆梨。在波梨富罗国。遣十六弟子。来至我所。试观我相。因心念难。是以一一还以答之。
 
【白话】
 
这时在场的人听到佛这样讲话，很奇怪世尊为什么这样自言自语。于是弟子们长跪问佛：“世尊为什么说这些话呢？”佛告诉比丘们：“有一位波婆梨住在波梨富罗国，派遣十六名弟子来我这里，观察我的相好，又在心中向我发问，因此一一地给予回答。”
 
【古文】
 
时弥勒等。闻佛答难。事事如实。一无差违。深生敬仰。往至佛所。头面礼讫。却坐一面。佛为说法。十五人。得法眼净。各从坐起。求索出家。佛言善来。须发自堕。法衣在身。寻成沙门。重以方便。为其说法。其十五人。成阿罗汉。
 
【白话】
 
此时弥勒等人听了佛的回答，事事都准确无误，无一差错，心里生起深深的敬仰，来到佛前，以头礼佛后坐在一边。佛为他们宣讲妙法，十五人都得到法眼净，纷纷从座而起，请求出家。佛说：“善来！”于是他们须发自落，法衣披身，随即成为沙门。佛观察其根机又为他们宣说佛法，十五人当下证得阿罗汉果。
 
【古文】
 
时弥勒等。自共议言。波婆梨师。在远悒迟。宜时遣人还白消息。十六人中。时有一人。字宾祈奇。是波婆梨姊子。众人即遣往白消息。还到本国波婆梨所。具以闻见。广为说之。波婆梨闻已。喜发于心。即从坐起。长跪合掌。向王舍城。自说诚言。生遭圣世。甚难值遇。思睹尊容。禀受清化。年已老迈。足力不强。虽有诚欵 。靡由自达。世尊大慈。豫知人心。唯愿屈神。来见接济。
 
【白话】
 
这时弥勒等人一起商议道：“师父波婆梨还在远方苦等消息，应当尽早派人回去禀报。”十六人中有一位叫宾祈奇是波婆梨姐姐的孩子，众人就派他回去禀报。宾祈奇回到本国波婆梨那里，把所见所闻向波婆梨详细宣说。波婆梨听后，由衷欢喜，随即从座而起，长跪合掌，向王舍城方向虔诚地说道：“此生遇到圣人出世，非常困难。我可望一睹尊容，接受您的清净教化。怎奈年已老迈，脚力不济，虽有诚心，却不能亲自前往。世尊有大慈悲，能了知人的心念，恳请世尊屈尊降临，来到此处救度于我。”
 
【古文】
 
于时如来。遥知其意。屈伸臂顷。来到其前。礼已举头。寻见世尊。惊喜踊跃。礼拜问讯。请令就坐。恭肃侍佛。佛为说法。逮阿那含。于时世尊。寻还鹫头山。
 
【白话】
 
这时佛在远方知道了他的心意，屈伸手臂间便来到波婆梨的面前。波婆梨刚刚祈祷完毕，抬头便看到世尊已在面前。他无限惊喜，急忙向佛礼拜问讯，请佛落座，恭敬虔诚地侍奉世尊。佛为他说法，即证阿那含果。于是世尊顷刻间又回到鹫头山。
 
【古文】
 
时净饭王。闻佛道成。游行教化。多有所度。情怀渴仰。思得睹觐。告优陀耶。汝往佛所。腾我志意。白于悉达。汝本有要。得道当还。愿遵往言。时来相见。优陀耶到。具宣王意。佛寻可之。七日当往。
 
【白话】
 
这时净饭王听说佛已经证道，游走四方教化人民，度脱许多众生，心中渴望仰慕，想见佛一面。他便吩咐优陀耶：“你到佛那里，把我的心意转告悉达多太子：‘你原本约定得道后要回来，希望你能遵守过去说过的话，及时回来相见。”优陀耶到佛那里详说了净饭王的心愿，佛立即答应七天后前往。
 
【古文】
 
优陀耶喜还白消息。净饭王闻。告语诸臣。优陀耶来。云佛当还。庄严城内。极令清洁。涂污街陌。遍竖幢幡。饶储华香。当俟供养。严办已讫。与诸群臣四十里外奉迎世尊。
 
【白话】
 
优陀耶高兴地回来禀报，净饭王听后向群臣宣布：“优陀耶带回消息说佛将要回来，你们要庄严城内使其异常洁净，粉刷街道，竖起幢幡，要多准备鲜花与香，等待供养佛陀。”置办完毕，净饭王率领群臣离城四十里外迎接世尊。
 
【古文】
 
于时如来。与大众俱。八金刚力士。住在八面。时四天王。各在前导。时天帝释。与欲界诸天。侍卫其左。时梵天王。与色界天。侍卫其右。诸比丘僧。列在其后。佛在众中。放大光明。晖曜天地。威踰日月。普与大众。乘虚而往。渐欲近王。下齐人头。王与臣民夫人婇女观见大众。晃朗俱显。佛在中央如星中月。王大欢喜。不觉下礼。礼毕问讯。

与共还国。往尼拘卢陀僧伽蓝。
 
【白话】
 
这时世尊率领大众，八位金刚力士住在八方，四大天王各在队前引路，帝释天和欲界众天人侍卫在佛的左方，梵天王和色界天人侍卫在佛的右方，比丘僧众则跟在佛陀身后。佛在众人中，放大光明，映照天地，威光胜过日月，和大众一起凌空飞来，在接近国王时，方才下降至人头的高度。国王和臣民、夫人宫女见到大众明亮耀眼，佛在中央如众星捧月。国王十分欢喜，情不自禁地向佛下跪施礼问讯，然后与他们一起回到城中，佛与僧众住在尼拘卢陀寺院。
 
【古文】
 
是时国法。男女有别。王与臣民。日日听法。闻法开悟。得度者众。诸女人辈。各怀怨恨。佛与大众。虽复还国。男子有幸。独得见闻。我曹女人。不蒙恩祐。佛知其意。即语王言。自今已后。令国男女。番往听法一日一更。从是已后。蒙度甚多。
 
【白话】
 
当时的国法男女不同，国王和臣民日日听佛说法，闻法开悟获得解脱的人众多。妇女们都心怀不满：“佛与僧众虽已回国，可只有男子才有福气见佛闻法，而我们女人却不能蒙佛恩佑。”佛知道她们的心思，就对国王说：“从今天开始，让国中男女轮流听法，一天一换。”如此以后，得到度化的人非常多。
 
【古文】
 
时佛姨母摩诃波阇波提。佛已出家。手自纺织。预作一端金色之氎。积心系想。唯俟 于佛。既得见佛。喜发心髓。即持此氎。奉上如来。佛告憍昙弥 。汝持此氎。往奉众僧。时波阇波提。重白佛言。自佛出家。心每思念。故手纺织。规心俟佛。唯愿垂愍。为我受之。佛告之曰。知母专心欲用施我。然恩爱之心。福不弘广。若施众僧获报弥多。我知此事。是以相劝。
 
【白话】
 
佛的姨母摩诃波阇波提在佛出家后亲手织成一匹金色的布料，一心只等佛的归来。当她见到佛陀，心底深处生起无限欢喜，就拿着这匹布供养佛陀。佛告诉憍昙弥：“你拿这匹布去供养僧众。”摩诃波阇波提又对佛说：“自佛出家修行后，我心中一直思念，因而亲手织就这匹布，一心想着献给佛陀，恳请世尊怜悯我，慈悲接受吧。”佛对她说：“我知道姨母一心要把布料供养我，但私情恩爱之心，福德并不广大。如果将它供养僧众，则获得更多的福报。我知道这个道理，所以才这样劝你。”
 
【古文】
 
佛又言曰。若有檀越。于十六种具足别请。虽获福报。亦未为多。何谓十六。比丘比丘尼。各有八辈。不如僧中。漫请四人。所得功德。福多于彼。十六分中。未及其一。将来末世。法垂欲尽。正使比丘。畜妻挟子。四人以上。名字众僧。应当敬视如舍利弗目犍连等。
 
【白话】
 
佛又说道：“如果有施主把十六种僧各别请去供养，虽会获得福报，但不是很多。什么叫十六种呢？比丘僧和比丘尼各有八类。还不如在僧众中随意邀请四位供养，所得的功德福泽比前要多十六倍不止。将来末法之时，佛法将尽，即使比丘畜妻养子。那时四人以上的名字僧团，对他们也应如同对舍利子、目犍连等一样地恭敬。”
 
【古文】
 
时波阇波提。心乃开解。即以其衣。奉施众僧。僧中次行。无欲取者。到弥勒前。寻为受之。于后世尊。与比丘僧。游波罗奈。转行化导。尔时弥勒。着金色氎衣。身既端正。色紫金容。表里相称。威仪庠序。
 
【白话】
 
波阇波提这时方才心开意解，随即将布料供养僧众。在僧众中依次供养，没有一人肯接受，到了弥勒前，立即接受下来。后来世尊与僧众行走到波罗奈国，辗转而行进行劝化教导。此时弥勒身穿这件金色僧衣，体态庄严，身紫金色，表里相称，威仪安详。
 
【古文】
 
入波罗奈城。欲行乞食。到大陌上。擎钵住立。人民之类。睹其色相。围绕观看。无有厌足。虽皆钦敬。无能让食。有一穿珠师。偶到道

















































  
瞿昙弥、瞿夷、裘夷。憍昙，乃印度刹帝利种族之一姓；弥，为憍昙之女声。以摩诃波阇波提为佛陀之姨母，故称为憍昙弥。
 
宕。见于弥勒。甚怀敬慕。即问。大德为得食未。答言。未得。寻请将归。办设饮食。
 
【白话】
 
进入波罗奈城，想要乞食，来到大街上，托钵而立。大众见他相好庄严，纷纷围绕观看，怎么也看不够。虽然大众都钦佩敬重，却无人供奉饮食。有位穿珠师偶然来到道边，见到弥勒，心怀深深地敬慕，就问：

“大德，得到食物了吗？”回答说：“还没有。”穿珠师随即邀请弥勒到自己家中，置备饮食。
 
【古文】
 
食已澡漱。为说妙法。言辞高美。听之无厌。时有大长者。值欲嫁女。先与一珠。雇令穿之。若其穿讫。当与钱十万。于时长者。遣人来索。珠师闻法。五情甘乐。语言且去。比后当穿。其人复语。今急须之。

念时着手。嘱已还去。具语长者。
 
【白话】
 
食后洗漱，然后弥勒就为穿珠师宣说妙法，言辞高雅美妙，听之无厌。当时有位大长者正好要嫁女儿，先给了穿珠师一颗宝珠，雇他为宝珠穿孔，待宝珠穿孔后，便付钱十万。这时长者派人来取回宝珠，穿珠师因听闻佛法，身心愉悦，就对使者说：“暂且回去，稍后就穿。”使者又说道：“今天急着用这宝珠，希望你及时动手。”叮嘱后便回去禀告长者。
 
【古文】
 
斯须之顷。重遣往索。犹故听法。未为穿之。还语长者。长者恨言。既重相雇。不唐倩讬。今乃前却。不称我要。更重遣人。因赍钱往。若其未穿。还担珠来。使人到问。犹故听法。知未穿珠。急从还索。事不得已。即取还他。
 
【白话】
 
片刻之后，又派人来取宝珠，穿珠师还在听法，还未动手穿。使者回去禀告长者，长者恨恨地说：“既以重金相雇，不会白白地麻烦。现在一推再推，不照顾我的急需。”长者又派人带着钱去，如果还不曾穿孔，就把宝珠要回来。使者过来问的时候，穿珠师依旧在听法，使者知道还不曾穿孔，急忙索要宝珠，穿珠师不得已，便把宝珠还给他。
 
【古文】
 
穿珠之师。在弥勒前。次第听法。心无厌退。其妻嗔恚。嫌责夫言。须臾之劳。当得钱十万。以供家中衣食乏短。但听沙门浮美之谈。亡失尔许钱财之利。夫闻其言。情怀悔恨。弥勒知意。而语之言。汝今能共至精舍不。答言可尔。
 
【白话】
 
穿珠师继续在弥勒前听法，无有一丝厌退心。但他的妻子非常恼怒，责备丈夫说：“片刻之劳就能挣十万钱，可以接济家里的衣食短缺，可你只顾听沙门华而不实的空谈，却失去了这么好的赚钱机会。”穿珠师听后顿时感到后悔，弥勒看出了他的心思，对他说：“你现在可以和我一起去精舍吗？”穿珠师回答说：“可以。”
 
【古文】
 
即时共到精舍。将到僧中。问众僧言。若有檀越。请一持戒清净沙门。就舍供养。所得盈利。何如有人得十万钱。时憍陈如。寻即说言。假使有人。得百车珍宝。计其福利。不如请一净戒沙门。就舍供养。得利弘多。
 
【白话】
 
随即他们一起来到精舍，将穿珠师带到僧众当中，向众僧问道：“如果有施主请一位持戒清净的沙门到家中供养，那么他所得利益，与人得到十万钱相比如何呢？”这时憍陈如随即说道：“假使有人得到一百车珍

宝，计算其利益，还不如请一位净戒沙门到家中供养所得的福德广大。”
 
【古文】
 
舍利弗言。设令有人。得一阎浮提满中珍宝。犹不如请一净戒者。就舍供养获利弥多。目犍连言。正使有人。得二天下满中七宝。实不如请一清净沙门。于舍供养得利极多。其余比丘。如是各各。引于方喻。

比校其利。皆悉多彼。
 
【白话】
 
舍利弗说：“假设有人得到遍满整个阎浮提的所有珍宝，还不如请一位持戒清净者到家中供养所获利益更多。”目犍连说：“即使有人得到遍满二天下的七宝，也实在不如请一位清净沙门到家中供养所得的利益多。”其他比丘也引用种种譬喻，说明供养持戒清净者的利益远多于钱财之利。
 
【古文】
 
时阿那律复自说言。正令得满四天下宝。其利犹复不如请一清净沙门。诣舍供养得利殊倍。所以然者。我是其证。自念过去九十一劫时。

世有佛号毗婆尸。般涅槃后。经法灭尽。
 
【白话】
 
这时阿那律更说道：“即使获得遍满四天下的珍宝，其利益还不如请一清净沙门来家供养，所得利益倍胜于前。之所以这样，我就是一个实证。想我在过去九十一劫以前，有一位毗婆尸佛出世，他涅槃后，佛法

隐没。
 
【古文】
 
时阎浮提。有一大国。名波罗奈。尔时国中。有一萨薄。家居巨富。无所乏少。有二男儿。各皆端正。长名泪吒。小字阿泪吒。父垂命终。告敕二子。我必不免。当即后世。汝等兄弟。念相承奉。合心并力。慎勿分居。所以然者。譬如一丝。不任系象。合集多丝。乃能制象。譬如一苇。不能独燃。合捉一把。燃不可灭。今汝兄弟。亦复如是。共相依恃。外人不坏。内穆勤家则财业日增。嘱诫之后。气绝命终。
 
【白话】
 
当时阎浮提有一个大国，名叫波罗奈。国中有一商主，家中巨富，无所缺乏。商主有两个男孩，都长得端正庄严，长子名叫泪吒，次子名叫阿泪吒。父亲临命终时嘱咐两个儿子道：‘我肯定不行了，就要离开人世。你们兄弟要互相照顾，齐心协力，千万不要分家。之所以这样，譬如一根线不能拴住大象，很多线拧成一股就能拴住大象；譬如一根竹苇不能独自燃烧，一把竹苇燃烧就能长久不灭。现在你们兄弟两个也是这样，如果互相扶持，外人便无法侵害，家中和睦，勤俭持家就能使家财日增。’ 父亲这番叮嘱教诫后，便断气命终。
 
【古文】
 
兄弟奉教。合居数时。后阿泪吒妇。自心念言。今共居止。逼难兄家。人客知识不得瞻待。若当分异各自努力。情既无难可得成家。念是事已。具向夫说。
 
【白话】
 
兄弟俩遵奉父亲的教诲，共住了一段时间。后来阿泪吒的妻子心中想道：‘现在合家而居，碍于兄长的情面，对宾客朋友不能招待看望；如果分了家，各自努力，既无情面之碍，也可以成就家业。’ 想到这些，便对丈夫说了自己的全部想法。
 
【古文】
 
阿泪吒闻妇所言。以为不可。妇复殷勤。广引道理。阿泪吒情回。以事白兄。兄复引父垂命之言。广示方比不可之理。时阿泪吒妇数数劝动。其夫意决。急求分居。兄见意盛。与分家居。
 
【白话】
 
阿泪吒听了妻子所说，认为不可取。但其妻子又殷勤劝说，广引各种道理，终于使阿泪吒回心转意。于是对兄长讲了这事，兄长援用父亲临终时的遗言，又用许多比喻来说明不可分家的道理。后来阿泪吒的妻子反复劝说丈夫，阿泪吒决心要与兄长速速分家。兄长见弟弟的心无可挽回，便与他分了家。
 
【古文】
 
分异之后。阿泪吒夫妻。恣情放志。招合伴党。饮啖奢侈。不顺礼度。未经几年。家物耗尽。穷罄无计。诣兄匃之。兄复矜之。与钱十万。

用尽更索。如是六返。前后凡与六十万钱。
 
【白话】
 
分家后，阿泪吒夫妻恣意放任，整天招集狐朋狗友，大吃大喝，奢侈无度。没过几年就把家产挥霍一空。穷得无计可施时便跑到兄长家乞求帮助，其兄怜悯他，给他十万钱，用完后又去要。像这样前后去了六次，兄长总共给了阿泪吒六十万钱。
 
【古文】
 
后复来求。兄复呵责。亡父敕诫。汝不承用。未经几时。求共分异。丧用无度。不可供给。前后与汝六十万钱。汝不知足。复更来求。今复更与汝十万钱。能有能无更勿来索。其弟得责。惭愧取钱。
 
【白话】
 
阿泪吒再去乞讨时，兄长就训斥他：‘先父的教诫你不肯听，没多久就要与我分家，又挥霍无度，入不敷出，我前后给了你六十万钱，你还不知满足又来讨要。今天再给你十万钱，不管以后你有钱没钱都不要再来要。’弟弟受了训斥，惭愧地收下钱。
 
【古文】
 
夫妇改操。谨身节用。勤心家业。财产日广。其后渐富。更无乏短。其兄泪吒。连遭衰艰。所在破亡。财物迸散。家理顿穷。无有方计。往到弟边。说所契阔。求索少钱。供足不逮。其弟嗔嫌。而语兄言。谓望兄家。不识有贫。云何复来。从我所索。作是语已。乃不让食。
 
【白话】
 
后来夫妻俩痛改前非，勤俭节省，精勤治理家业，财产日益增多，逐渐富裕起来，再无缺乏。可是兄长泪吒却连遭不幸而破败，财物散失，家中顿时穷困潦倒无计可施。泪吒去弟弟那里述说自己的窘境，向他要些钱暂且救急。阿泪吒却嫌恨地对兄长说道：‘我以为兄长家从来不知贫困为何物，为什么到我这里索要呢？’说完后，也不招待兄长吃饭。
 
【古文】
 
兄便还去。而自愕然。生死之中。何可畏耶。析体兄弟。不识恩养。岂况他人。当推义理。心即厌世。舍家入山。静坐思惟诸法生灭。心即开悟。成辟支佛。威仪可观。入城乞食。
 
【白话】
 
兄长便离去，深感震惊：‘生死之中，为什么这样可畏呢？同胞兄弟也如此绝情，不知报恩，更何况他人呢？’这样推理寻思，不觉对人世产生厌离。于是便舍弃家庭，入山静坐思惟万法生灭的道理，心即开悟，成为辟支佛，威仪不凡，到城里乞食。
 
【古文】
 
后值岁俭。人民饥乏。时辟支佛。乞食难得。时弟阿泪吒。后转贫乏。复值岁荒。食谷不继。日往取薪。卖糴 稗子。共家妇儿。以自供活。一日晨朝。早往入泽。于城门中。见辟支佛。威仪可观。入城乞食。

即往取薪。
 
【白话】
 
后来遇到荒年，人民饥饿困乏，这是辟支佛很难乞到食物。弟弟阿泪吒后来也家道衰落，又遇荒年，揭不开锅，只能每天打柴，贩卖后买点稗子养家糊口。一天早上他提早去山林，在城门中，见到辟支佛，威仪不凡，正入城乞食，便前往拾柴。
 
【古文】
 
还来到门。见辟支佛空钵而出。心自生念。此是快士。晨见入城。今乃空来。若令见我共归至舍。当共分食以奉施之。作是念已。舍之而去。时辟支佛。寻知其意。即随其后。往到门中。
 
【白话】
 
回到城门时，又遇见辟支佛托着空钵走出来，心中想到：‘这位圣者，早晨见他入城，现在又空手而归。如果他与我一道回家，我就分出自已的那份食物供养他。’动了这个念头后，就转身离去。这时辟支佛随即知道了他的心意，便跟着他来到他家门前。
 
【古文】
 
阿泪吒见之。心用欢喜。即为敷床。请令入坐。索其自分稗子 之糜 。躬手自持施辟支佛。时辟支佛语阿泪吒言。汝亦饥渴。当共分啖。

阿泪吒白言。我曹世俗。食无时节。尊日一食。但愿为受。
 
【白话】
 
阿泪吒见后，十分欢喜，立即为辟支佛铺设坐位，请他进来入座，要来自已那一份稗子稀饭，亲自端来供养辟支佛。这时辟支佛对阿泪吒说：‘你也又饥又渴，我们还是分着吃吧。’阿泪吒说：‘我们世俗人吃饭没有固定时间，尊者日中一食，唯愿您能接受。’
 
【古文】
 
即受食讫。感其至心。遭斯岁俭。父子不救。能割食分。以用见施。当为现变。令其欢喜。即飞虚空。身出水火。广现神足。还住其前。语阿泪吒言。欲求何愿。恣随汝意。
 
【白话】
 
辟支佛吃过后，被阿泪吒的一番诚心所感动：‘遇上这样的荒年，父子都不能互相接济，他却能割舍自己的活命食品供养我，我应当显现神变，令他欢喜。’辟支佛随即飞到虚空，身出水火，广现神通变化，之后又来到阿泪吒前，对他说道：‘你有什么愿望，我都将满足你。’
 
【古文】
 
见变欢喜踊跃。即前至心。自立誓言。一切众生。多种求财。我愿世世。莫有所乏。情有所欲。应意而至。又愿将来。得遇上士 。功德胜汝百千万倍。令我于彼得漏尽。证神足变化与汝不异。求愿已讫。倍复欢喜。时辟支佛还归所止。
 
【白话】
 
阿泪吒见他显现神变，欢喜踊跃，立即上前至心许愿说：‘一切众生想尽办法求取财物，愿我生生世世资财无有匮乏，凡有所求都能心想事成。又愿将来能遇上功德超胜你百千万倍的大士，使我在那时能断除一切烦恼，神通变化与你没有差别。’发完愿，阿泪吒更加欢喜。辟支佛又回到自己的住所。
 
【古文】
 
时阿泪吒。即还入泽取薪。到见一兔。意欲捕取。走逐转近。以镰遥掷。即时堕地。适欲前取。化为死人上其背上。急抱其头。尽力推却。不能令却。心怀恐怖。慞惶苦恼。意欲入城。共妇解却。复恐人见。令不听入。
 
【白话】
 
阿泪吒后来又去野外打柴，看到一只兔子，想要捉住它，渐渐走近，便把镰刀抛过去，兔子随即倒毙在地。阿泪吒正想上前拾取，兔子突然变成死人趴在他的背上。阿泪吒急忙抱住死人的头，竭尽全力想把它甩掉，但怎么都弄不下来，阿泪吒心中恐怖，既慌张又苦恼，想回城让妻子帮忙合力弄下来，但又担心别人看见了不让他进城。
 
【古文】
 
留待日暮。以衣用覆。担负入城往趣其舍。已到舍内。自然堕地。变成一聚阎浮檀金 。光明晃昱。并照比舍。展转谈之。上彻于王。王即遣人。往看审实。使人到睹。见是死人。寻还白王。是死人耳。
 
【白话】
 
等到黄昏，便用衣服盖住背上的死尸，背着它进城回家。回到家里，死尸自然落在地上，变成一堆阎浮檀金，光明闪亮，照亮邻舍。众人辗转相告，此事也传到国王那里。国王立即派人前去核实。使者到后察看，只见到一具死尸，随即回禀国王说：不过是一具死尸。
 
【古文】
 
王问余人。犹言是金。甚怪所以。重遣人看。如是七返。来言不定。王即自往。亲住看之。见是死人。形渐欲臭。即问阿泪吒。汝见是何。

答言。看实是金。
 
【白话】
 
国王又问其他人，回答仍说是金子。国王甚感奇怪，再次派人察看，这样往返了七次，说法不一。国王随即亲自前往，只见是一具将要腐臭的死尸，国王就问阿泪吒：‘你看到的是什么？’回答说：“看到的确实是金子。”
 
【古文】
 
即取少许。用奉于王。王见金色。敬之未有。问其所由。何缘得此。于时阿泪吒。具以本末向王而说。必当由施辟支佛故。王闻其语。叹言善哉。汝得快利。值此上人。即更赐与。拜为大臣。如是诸尊。
 
【白话】
 
阿泪托便取了少许，进献给国王，国王才见是金子。国王对他另眼相看，不同以往，就问阿泪吒这是从何而来。于是阿泪吒就把事情的由来原原本本禀报国王，说：‘肯定是因为供养辟支佛的缘故。’国王听后感叹道：‘善哉!你得到殊胜利益，遇到了这样的圣人。’随即又把阿泪吒封为大臣，使他享有种种的尊荣。
 
【古文】
 
彼阿泪吒者。即我身是。我于彼世。以少稗糜施辟支佛。因自求愿。缘是以来。九十一劫。生天人中。无所乏少。三事挺特。端正受称。情有所欲。应意而至。乃至今身。
 
【白话】
 
当时的阿泪吒就是现在的我，我在那一世以少许稗子稀饭供养辟支佛，以此许下心愿。从那时起，九十一劫中都转生在天上和人间，没有任何短缺，三事超群：长相庄严；具有美名；心有所想称心而至。直到现在还是如此。
 
【古文】
 
在家之时。我常优游。不喜世务。兄摩诃男。常有怨辞。我母语言。我儿福德。摩诃男言。我独劳虑。家理田业。优闲卧食。云何非德。其母欲试。遣我至田。监临种作。全不送食。我怪食迟。遣人往索。母遣人语我云无所有。我还白母。唯愿与我。送无所有。
 
【白话】
 
在家之时我经常游手好闲，不喜欢世间事务，兄长摩诃男对我颇有怨言。但我母亲却说：‘我孩儿有福德。’摩诃男说：‘我独自辛苦劳碌，操持家务，下地种田，他却终日优闲地躺着吃闲饭，怎么能有福德!’母亲想试验一下，便派我到田里监管农活，却不送食物过来。我奇怪食物迟迟不来，即派人去要。母亲派人对我说：‘无所有。’我再传话给母亲：

‘请把无所有送来。’
 
【古文】
 
于时其母。闻儿是语。即取宝案。严具器物。以襆 覆上。送以与我。令摩诃男逐而看之。已到我前。发去其襆。百味饮食。案器悉满。如是余时。在前应意。若令满得四天下宝。劫尽之时。理当消灭。复不得久。如是我以少糜施辟支佛。九十一劫。福利未灭。复缘斯德。见佛度苦。以是之故。故知请一净戒比丘。于舍供养得利多彼四天下宝。
 
【白话】
 
母亲听后，于是就取来宝案和一些餐具器皿用布盖上送给我，还让摩诃男跟着来看，到我面前时我解开布盖，只见百种美味饮食充满食器。就这样其他时间我也心想事成。纵然一个人拥有四天下的宝物，劫尽时也会变得一无所有，无法长久。但我只是供养了辟支佛少许稀饭，在九十一劫中所得的福利却从未消失。又因这份功德，使我见佛得度，解脱轮回苦海。因此之故，可知请一位净戒比丘到家中供养，所得利益远多于拥有四天下的珍宝。”
 
【古文】
 
时阿那律。说是语已。于时世尊。从外来入。闻阿那律说过去事。告诸比丘。汝等比丘。说过去事。我复次说未来事。将来之世。此阎浮提。土地方正。平坦广博。无有山川。地生软草。犹如天衣。尔时人民寿八万四千岁。身长八丈。端正殊妙。人性仁和。具修十善。
 
【白话】
 
阿那律说完这番话，这时世尊正好从外边进来，听到阿那律讲述过去的身世，就对比丘们说：“你们讲了过去的事，我接着再来讲未来的事。将来的时候，此阎浮提的土地方方正正，平坦广大，无有山川，地上生长着柔软的青草，犹如天人的衣服。这时人民的寿命是八万四千岁，身高八丈，端正殊妙，性情仁厚温和，人人都修持十种善法。
 
【古文】
 
彼时当有转轮圣王。名曰胜伽（此言贝也）。彼时当有婆罗门家生一男儿。字曰弥勒。身紫金色。三十二相。众好毕满。光明殊赫。出家学道。成最正觉。广为众生。转尊法轮。其第一大会。度九十六亿众生之类。第二大会。度九十四亿。第三大会。度九十二亿。
 
【白话】
 
那时将会有一位转轮圣王，名叫胜伽（汉语：贝也），当时有一户婆罗门家生了一个男孩，名叫弥勒，身色紫金，有三十二相，诸随好圆满，光明晃耀。他出家学道，觉悟成佛，广为众生转妙法轮。第一次说法大会度化九十六亿众生；第二次说法大会度化九十四亿；第三次说法大会度化九十二亿。
 
【古文】
 
如是比丘。三会说法。得蒙度者。悉我遗法种福众生。或三宝中兴供养者。出家在家持斋戒者。烧香燃灯礼拜之者。皆得在彼三会之中。三会度我遗残众生。然后乃化同缘之徒。于时弥勒。闻佛此语。从座而起。长跪白佛言。愿作彼弥勒世尊。佛告之曰。如汝所言。汝当生彼为弥勒如来。如上教化悉是汝也。
 
【白话】
 
像这样在三会中所度化的，都是在我遗法中种福的众生：有的供养佛法僧三宝；有的出家；有的在家守持斋戒；或有烧香燃灯礼拜三宝，都得以聚集在此三会中。三会度脱了在我遗法中种福的众生，然后才度化与弥勒有缘的徒众。”弥勒听了佛这番话，从座而起，长跪对佛说：“我愿意成为那时的弥勒世尊。”佛告诉他说：“如你所言，你将成为那时的弥勒如来，以上所讲教化众生者指的就是你。”
 
【古文】
 
于时会中。有一比丘名阿侍多。长跪白佛。我愿作彼转轮之王。佛告之曰。汝但长夜贪乐生死。不规出耶。于时在会一切大众。见佛世尊授弥勒决当来成佛。犹字弥勒。各皆有疑。欲知本末。尊者阿难。即起白佛。弥勒成佛。复字弥勒。不审从何造起名字。
 
【白话】
 
这时有一位比丘，名叫阿侍多，长跪对佛说：“我愿意成为那位转轮王。”佛告诉他说：“你为什么只是贪恋生死，不求解脱呢？”此时与会一切大众见到世尊授记弥勒未来成佛，仍然名叫弥勒，个个都有些疑惑，想知道其中的因缘。尊者阿难，随即从座而起对佛说道：“弥勒将来成佛，还是叫弥勒，不知因为什么原因起的这个名字？”
 
【古文】
 
佛告阿难。谛听着意。过去无量阿僧祇劫。此阎浮提。有一大国王名昙摩留支。领阎浮提。八万四千国。六万山川。八十亿聚落。二万夫人婇女。一万大臣。有一小国丰乐。是中国王名波塞奇。时弗沙佛。初出于世。在此国中化导众生。
 
【白话】
 
佛告诉阿难：“啼听，记在心中。过去无量阿僧祇劫以前，此阎浮提有一位大国王名叫昙摩留支，统治阎浮提八万四千小国、六万山川、八十亿村落，有二万夫人宫女，一万名大臣。有一个小国繁华安乐，国王名叫波塞奇。当时弗沙佛刚出现在世间，正在这个国家中教化众生。
 
【古文】
 
时波塞奇王。与诸群臣。专供养佛及于众僧。不暇得往朝觐大王。贡献音信。亦悉断替。于时大王。怪其间绝。即遣使者。往责所以。使者到已。宣王言令。比年已来。人信俱断。汝为人臣。何以违常。将有异心。欲怀逆耶。
 
【白话】
 
波塞奇王与群臣专心供养弗沙佛和僧众，无暇前去朝见昙摩留支大王，进贡和音信都中断了。大王对波塞奇音信断绝感到奇怪，便派使者前去责问波塞奇。使者到后，宣读大王的旨意：‘这些年以来，你们既无使者又无书信，作为臣子，怎么能这样违背常理？难道是有异心，要图谋叛逆吗？’
 
【古文】
 
时波塞奇。得大王教。自知违替。靡知所如。即往见佛。白如是事。佛告王言。汝勿忧虑。但还遣使。以诚告言。佛在我国。朝夕承事。是以不暇往觐大王。国内财物。供佛及僧。无有遗余可以献贡。波塞奇王。

得佛教已。即还报使。如佛所语。
 
【白话】
 
这时波塞奇受到大王斥责，自知不是，不知如何应付，便前去拜见弗沙佛，向佛禀告此事。佛告诉国王：‘你不必担忧，只要回去把真相告诉使者：弗沙佛正在我国，我们早晚都在承事佛陀，所以无暇前来朝见大王。国内的财物都用来供奉佛和僧众，实在没有多余的可以进贡。’波塞奇王得到佛的教敕后，随即将佛所教的话答复使者。
 
【古文】
 
使到见王。具道其意。大王闻之。甚怀盛怒。即合诸臣。共详此事。诸臣皆言。彼王慠慢。横引道理。宜合兵众往攻伐之。王即然之。合兵躬往。前军近到。彼王乃知。心怀怖惧。急往白佛。
 
【白话】
 
使者回去复命，将此事详细告之昙摩留支大王，大王听后大为震怒，立即召集群臣共商此事。大臣们都说：‘这国王太傲慢，强辞夺理，应集合军队前去讨伐他。’国王当即同意，集合兵将亲自前往。前军逼近波塞

奇的国家时，波塞奇王才知道了军情，心中恐惧，慌忙前去求教弗沙佛。
 
【古文】
 
佛告王言。莫用忧虑。但自往见。宣说前语。波塞奇王。即与群臣。往到界上。见于大王。礼问毕讫。住在一面。大王责问。汝何所恃。违慢失常。不来朝觐。波塞奇言。佛世难值。甚难得睹。顷来在国。化导民物。朝夕侍奉故使违替。
 
【白话】
 
佛告诉国王：‘不用担心，你只管亲自去见大王，对他宣说前面那番话。’波塞奇王随即与群臣来到国界，见到大王，施礼问讯后站在一旁，昙摩留支大王责问道：‘你有何所恃违反常法，傲慢自大，不来朝见？’ 波塞奇说：‘佛陀出世，难以值遇，很难得见佛陀尊颜，近来佛陀来到我国，教化众生，我早晚承侍，因此失礼。’
 
【古文】
 
于时大王。复更重责。正使令尔。何以断献。波塞奇言。佛有徒众。名曰众僧。戒德清净。世良福田。合国所有。常用供养。无有盈长可以为贡。昙摩留支闻此语已。告言且住。须我见佛。见佛来还。乃问汝罪。

即与群臣往至佛所。
 
【白话】
 
大王又严厉地责问：‘即便如此，又为什么中断进贡？’波塞奇说：

‘佛有徒众，称之为僧众，戒德清净，实为世上殊胜福田，因此举国所有财物都用来供养，所以没有剩余财物可以进贡。’昙摩留支听了这番解释后说道：‘军队暂且停止行动，等我去见过弗沙佛，回来后再向你问罪。’ 随即与群臣前往佛的住地。
 
【古文】
 
是时如来。大众围绕。各悉静然。端坐入定。有一比丘。入慈三昧。放金光明。如大火聚。昙摩留支。遥见世尊。光明显赫。明曜踰日。大众围绕。如星中月。为佛作礼。问讯如法。见此比丘。光明特显。即白世尊。此一比丘入何等定。光曜乃尔。
 
【白话】
 
这时佛为大众所围绕，众人都安静地端坐入定。有一位比丘入了慈心三昧，身体放射出金色光明，如大火聚。昙摩留支远远看见世尊光明显赫、超胜日光，为大众所围绕，如众星捧月。昙摩留支向佛行礼，如法问讯，因见到这位比丘光明显赫，便问世尊：‘这位比丘入了什么定，竟如此光明显耀？’
 
【古文】
 
佛告大王。此比丘者。入慈等定。王闻是语。倍增钦仰。言此慈定。巍巍乃尔。我会当习此慈三昧。作是愿已。志慕慈定。意甚柔濡。更无

害心。即时请佛及比丘僧。唯愿回神。往到大国。佛即许可。克日当往。
 
【白话】
 
佛告知大王：‘此比丘入于慈心三昧。’昙摩留支王听后，愈发钦佩敬仰，说：‘这慈心定，如此的功德巍巍，我一定要修习这样的慈心三昧。’ 发完誓愿，一心向往慈心定，性情变得非常柔和，再也没有了害心，他立刻邀请佛陀和僧众：‘恳请屈驾到我的大国去。’佛当即答应，约定了日期前往。
 
【古文】
 
波塞奇王。闻佛欲往至大王国。甚怀恋恨。愁悸 无憀 。心自念言。若当令我是大王者。如来则当常住我国。由我小故。不得自在。念是事已。即问佛言。诸王之中何者最大。佛告之曰。转轮王大。波塞奇王因自作愿。我由来供养佛及众僧。持此功德。誓愿将来世世。常作转轮之王。
 
【白话】
 
波塞奇王听说佛要前往大王的国家，极其依恋遗憾、惆怅，惘然若失。他心中想：‘如果我是大王，佛就会常住在我国，可由于我是小王，没有自在权。’想到这这里，便问弗沙佛：‘所有国王中哪一个最大？’ 佛告诉他：‘转轮王最大。’波塞奇王因此立誓：‘我以前供养佛陀僧众，以此功德，愿我生生世世常作转轮王。’
 
【古文】
 
如是阿难。尔时大王昙摩留支者。今弥勒是。始于彼世。发此慈心。自此以来。常字弥勒。彼波塞奇王。今祇陀是。乃于彼中。常作转轮王。

自是以来。世世恒作。乃至今日。功德不尽。是以今日。复求索作。
 
【白话】
 
如是阿难，那时的大王昙摩留支就是现在的弥勒，从那世开始发起慈心。从那以后他一直叫弥勒。那位波塞奇王，就是现在的祇陀，他从那一世开始就世世作转轮王，直到现在功德不尽，所以他现在还请求作转轮王。”
 
【古文】
 
时穿珠师。闻说是已。寻发无上正真道意。其余会者。闻佛所说。有得须陀洹斯陀含阿那含阿罗汉者。有发无上正真道意者。有得迁住不退地者。各皆敬戴。欢喜奉行。
 
【白话】
 
这时穿珠师听到这些话后，随即发起无上正真道心。其他与会大众闻佛所说，有得须陀洹、斯陀含、阿那含、阿罗汉果的；有发无上正真道心的；有证得不退转地的。各皆敬戴，欢喜奉行。
 

## 二鹦鹉闻四谛缘品第六十八
 

 
【古文】
 
如是我闻。一时佛在舍卫国祇树给孤独园。尔时长者须达。敬信佛法。为僧檀越。一切所须。悉皆供给。时诸比丘。随其所须。日日往来。

说法教诲。
 
【白话】
 
如是我闻：一时，佛住在舍卫国祇树给孤独园。当时长者须达敬信佛法，做僧众的施主，凡僧众的一切所须，他都悉心供给。比丘们随其所须，每天都到须达家中，并宣说佛法赐予教诲。
 
【古文】
 
须达家内。有二鹦鹉。一名律提。二名赊 律提。禀性黠慧。能知人语。诸比丘往来。每先告语家内闻知。拂整敷具。欢喜迎逆。是时阿难。往到其家。见鸟聪黠。爱之在心。而语之言。欲教汝法。二鸟欢喜。

授四谛法。教令诵习。而说偈言。
 
豆佉  三牟提耶 尼楼陀 末伽（此言苦集灭道）
 
【白话】
 
须达的家里有二只鹦鹉，一只叫“律提”，一只叫“赊律提”，性情聪慧，能听懂人的语言。比丘们来去时，常常预先告诉家人知晓，使其擦拭整理待客之物，欢欢喜喜迎送僧众。一次阿难到须达家，见这二只鸟聪明伶俐，心中非常喜欢，便对它们说：“我要教授你们佛法。”两只鸟也很高兴。阿难为其传授四谛法，让它们讽诵学习，而说偈言：“豆佉，三牟提耶，尼楼陀，未伽。”（汉语：苦集灭道）。
 
【古文】
 
门前有树。二鸟闻法。喜悦诵习。飞向树上次第上下。经由七返。

诵读所受四谛妙法。其暮宿树。野狸所食。缘此善心。即生四天。
 
【白话】
 
门前有树，二鸟听闻此法后，欢天喜地地讽诵学习，飞到树上，又依次不断地飞上飞下，连续往返七回，不停念诵学到的四谛妙法。到了晚上便栖息树上，结果被野狸吃掉。凭此善心，死后立即转生到四天王天。
 
【古文】
 
尊者阿难。明日时到。着衣持钵。入城乞食。闻二鹦鹉为狸所杀。生矜愍心。还白佛言。须达家内。有二鹦鹉。弟子昨日。教诵四谛。其夜命终。不审识神。生处何所。唯愿如来。垂愍见示。
 
【白话】
 
尊者阿难第二天乞食时间一到，披衣托钵入城乞食，听说这两只鹦鹉被野狸所杀，心生怜悯，回去对佛说：“须达家里有二只鹦鹉，弟子昨日，教给它们读诵四谛法，二只鹦鹉在昨夜命终。不知它们的神识转生在什么地方？恳请世尊怜悯，为我明示。”
 
【古文】
 
佛告阿难。谛听谛听。善着心中。当为汝说。令汝欢喜。缘汝授法。喜心受持。命终之后。生四王天。此阎浮提五十岁。为四王天上一日一夜。彼亦三十日为一月。十二月为一岁。彼四王天寿五百岁。
 
【白话】
 
佛告诉阿难：“你仔细听，记在心里，我会为你宣说，让你高兴。因你教授它们佛法，它们欢喜受持，命终后转生在四天王天。此阎浮提的五十年，等于四天王天的一日一夜，那里也以三十日为一个月，十二个月为一年，四天王天的寿命是五百岁。”
 
【古文】
 
阿难问佛。于彼命终。当生何处。佛告阿难。当生第二忉利天上。此阎浮提百岁。为忉利天上一日一夜。亦三十日为一月。十二月为一岁。彼忉利天寿千岁。阿难复问。于彼命终。当生何处。佛告阿难。当生第三焰摩天上。此阎浮提二百岁。为焰摩天一日一夜。亦三十日为一月。

十二月为一岁。彼焰摩天上寿二千岁。
 
【白话】
 
阿难又问佛：“在那里命终后，将转生到哪里？”佛告诉阿难：“将转生到第二天的忉利天上，此阎浮提的一百年，等于忉利天上的一日一夜，那里也以三十日为一个月，十二个月为一年，忉利天人的寿命是一千岁。”阿难又问：“在那里命终后，将转生到哪里？”佛告诉阿难：“将转生到第三天的焰摩天上，此阎浮提的二百年，等于焰摩天上的一日一夜，那里也以三十日为一个月，十二个月为一年，焰摩天人的寿命是二千岁。”
 
【古文】
 
阿难又问。于彼命终。当生何处。佛告阿难。当生第四兜率天上。此阎浮提四百岁。为彼天上一日一夜。亦三十日为一月。十二月为一岁。彼兜率天寿四千岁。阿难又问。于彼命终当生何处。佛告阿难。当生第五无憍乐天 。此阎浮提八百岁。为第五天上一日一夜。亦三十日为一月。十二月为一岁。彼第五天寿八千岁。
 
【白话】
 
阿难又问：“在那里命终后，将转生到哪里？”佛告诉阿难：“将转生到第四天的兜率天上，此阎浮提的四百年，等于兜率天上的一日一夜，那里也以三十日为一个月，十二个月为一年，兜率天人的寿命是四千岁。” 阿难又问：“在那里命终后，将转生到哪里？”佛告诉阿难：“将转生到第五天的化乐天上，此阎浮提的八百年，等于化乐天上的一日一夜，那

里也以三十日为一个月，十二个月为一年，化乐天人的寿命是八千岁。”
 
【古文】
 
阿难又问。于彼命终。当生何处。佛告阿难。当生第六化应声天 。此阎浮提千六百岁。为第六天上一日一夜。亦三十日为一月。十二月为一岁。彼第六天寿万六千岁。阿难又问。于彼命终。复生何处。佛告阿难。还生第五天上。如是次第。至四天王天。上下七反。生六欲天中。

自恣受福。极天之寿。无有中夭。
 
【白话】
 
阿难又问：“在那里命终后，将转生到哪里？”佛告诉阿难：“将转生到第六天的他化自在天上，此阎浮提的一千六百年，等于他化自在天上的一日一夜，那里也以三十日为一个月，十二个月为一年，他化自在天人的寿命是一万六千岁。”阿难又问：“在那里命终后，又转生到哪里？” 佛告诉阿难：“又会转生到第五天上，这样依次转生直到四天王天，上下往返七回。他们生在六欲天中，安乐受福，极尽天人之寿，不会中途夭折。”
 
【古文】
 
阿难又问。六天寿尽。当生何处。佛告阿难。当下阎浮提。生于人中。出家学道。缘前鸟时诵持四谛。心自开解。成辟支佛。一名昙摩。

二名修昙摩。
 
【白话】
 
阿难又问：“在六欲天命终后，将转生到哪里？”佛告诉阿难：“将转生到阎浮提中，投生为人，出家修行，因从前做鸟时念诵奉持四谛法，自然心开意解，获得辟支佛果，一个名叫昙摩，另一个名叫修昙摩。”
 
【古文】
 
佛告阿难。一切诸佛。及僧贤圣。天人品类。受福多少。皆由于法种其善因。致使其后各获妙果。尔时阿难。及诸众会。闻佛所说。欢喜奉行。
 
【白话】
 
佛告诉阿难：“一切诸佛以及众贤圣、天、人等，所受福报的多少，都因先前与佛法结下的善缘，致使其后各获妙果。”当时阿难及一切与会大众，闻佛所说，欢喜奉行。
 

 

 

  

  

 
## 鸟闻比丘说法生天缘品第六十九
 

 
【古文】
 
如是我闻。一时佛在舍卫国祇树给孤独园。尔时世尊于林树间。有一比丘。坐禅行道。食后经行。因尔诵经。音声清妙雅好无比。时有一鸟。敬爱其声。飞在树上。听其音响。
 
【白话】
 
如是我闻：一时，佛住在舍卫国祇树给孤独园。当时世尊所在的树林中有一比丘坐禅修行，吃过饭后便经行，同时背诵经文。因为他的声音清雅美妙，无与伦比，当时有一只鸟，因敬爱他的诵经声而飞到树上聆听。
 
【古文】
 
时有猎师。以箭射杀。缘慈善心。即生第二忉利天中。父母膝上。忽然长大。如八岁儿。面貌端正殊异。光相昞 然。无有伦匹。
 
这时有一个猎人用箭射杀此鸟，凭着这一慈善心，此鸟立即转生到第二重忉利天中。在父母膝上，忽然长大，如同八岁的小孩，相貌端正殊胜，身体光明亮丽，无与伦比。
 
【古文】
 
即自念言。我以何福。得生此中天福果报。便识宿命。观见故身。本是禽兽。蒙彼比丘诵经福报得生此中。即持天华。诣阎浮提。到比丘所。礼敬问讯。以天华香。供散其上。
 
【白话】
 
他自己思惟道：我是因什么福德而生在此忉利天中享受天人福报？便用宿命通观察到前世之身本是一只禽鸟，蒙受那位比丘诵经的福德而得以生在这里。他于是立即手持天花，前往阎浮提比丘所在，向他行礼问讯，以天花妙香散在比丘身上以示供养。
 
【古文】
 
比丘问言。汝是何神。答言。我本是鸟。爱尊音声。来此听承。为猎师所杀。因此善心。生忉利天。比丘欢喜。即命令坐。为其说法。种种妙善。天人闻解。得须陀洹果。欢喜踊跃。即还天上。
 
【白话】
 
比丘问道：“你是何方天神。”回答说：“我本是一只鸟，因敬爱尊者的声音，来此聆听您诵经。后被猎人射杀，因此善心，死后转生在忉利天中。”比丘十分欢喜，立即令他坐下，为他宣说种种甘露妙法。天人心开意解，证得须陀洹果。他异常欢喜，随即返回天上。
 
【古文】
 
佛告阿难。如来出世。饶益甚多。所说诸法。实为深妙。乃至飞鸟。缘爱法声。获福无量。岂况于人。信此牢固受持之者。所获果报。难以为比。尔时阿难及诸大众。闻佛所说。欢喜奉行。
 
【白话】
 
佛告诉阿难：如来出世，饶益甚多，所讲种种妙法，实在甚深微妙，乃至于飞鸟也因爱听法音而获得无量的福德。更何况那些对佛法信心坚固一心受持的人呢，他们所得果报，前者难以与之相比。”尔时阿难及诸

大众，闻佛所说，欢喜奉行。
